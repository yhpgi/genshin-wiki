{
  "epId": 7511,
  "name": "ก้นบึ้งแห่ง Rangi Nui",
  "desc": "<p>บทเพลงโบราณจากเหล่าวารี ที่บอกเล่าเรื่องราวของผู้กล้าในตำนานนามว่า Rangi Nui</p>",
  "iconUrl": "https://act-webstatic.hoyoverse.com/event-static-hoyowiki-admin/2025/03/17/7cac8b2bcb14e4681d05bbbab43ec87a_5946124553699694783.png",
  "menuId": 12,
  "menuName": "หนังสือ",
  "version": 1746619320,
  "components": {
    "body": [
      {
        "title": "ก้นบึ้งแห่ง Rangi Nui",
        "desc": [
          {
            "type": "RichText",
            "text": "ก้นบึ้งแห่ง Rangi Nui คือบ้านเกิดของฉัน\nทุกครั้งที่ฉันหวนนึกถึงสถานที่ของบรรพบุรุษ\nอาทิตย์ยามรุ่งอรุณจะปรากฏขึ้นท่ามกลาง Rangi Nui\nมองลงไปยังน้ำพุแห่งบทเพลง Waiata\nมองลงไปยัง Te Pahau อันเป็นหุบเขาที่สายลมโชยผ่าน\nมองไปยังดินแดนอันอุดมสมบูรณ์ Poheka\nสถานที่เหล่านี้ล้วนเป็นบ้านเกิดของคุณปู่คุณย่า\nก้นบึ้งแห่ง Rangi Nui ก็คือบ้านเกิดของพวกเขา\nฉันจะเดินทางไปเยือนบ้านเกิดของบรรพบุรุษ\nเมื่อราตรีครั้งที่ยี่สิบห้ามาถึง ยามที่ปลาไหลออกมาเต้นรำ\nOhauiti ก็ออกเดินทางจากที่ราบที่มีสายลมพัดโชย\nมุ่งหน้าไปยังน้ำตกที่มีฉลามกระโดดไปมา ไปยังทำนบตรงหาดน้ำตื้น\nไปหา Titiwha ที่เหวลึกอันสว่างไสว\nฉันจะปีนขึ้นไปบนภูเขาสูงที่ดวงตะวันสาดส่องยามรุ่งอรุณ\nเยี่ยมเยือนจ้าวแห่งภูเขาและสายน้ำที่หลับใหลมาเนิ่นนาน\nตามหาสถานที่ที่คนแคระโบราณเคยอาศัยอยู่\nจากนั้นฉันจะลงไปยังก้นบึ้งของหุบเหว\nลงไปยัง Te Tahutama ที่ที่มีฝูงปลาเรืองแสงรวมตัวกัน\nลงไปยัง Aka-aka ที่ซึ่งมีพืชเล็ก ๆ เติบโตขึ้นอย่างแปลกประหลาด\nลงไปยัง Mahinini ที่ซึ่งมีกระแสน้ำใต้น้ำที่นุ่มนวลทว่าแหลมคม\nจากนั้นก็ลงไปยัง Uropi อันมืดมิด ซึ่งเป็นส่วนลึกที่สุดของป่าทึบ...\nยู้ฮู ยู้ฮู!\nดินแดนอันไกลโพ้นและห่างไกลเหล่านี้ คือบ้านเกิดของคุณปู่คุณย่า\nทุกแห่งล้วนถูกทำลายด้วยภัยพิบัติราวกับภูเขาถล่ม และการกระทำอันป่าเถื่อนดั่งไฟป่า...\nบรรพบุรุษของฉันเคยร่ำรวยไร้กังวล แต่กลับต้องตกอยู่ในสภาพแร้นแค้นและร่อนเร่ไปทั่ว\nหัวใจของฉันเพรียกหาพวกเขา และคร่ำครวญถึงชะตากรรมของพวกเขา\nไฟที่โหมกระหน่ำอยู่ใต้ธารน้ำพุไม่อาจปกปิดไว้ได้ ความเคียดแค้นและความโศกเศร้านั้นมีมากมายเพียงใด!\nฉันจะยังคงร่อนเร่ไปตามสายธารแห่งความเศร้าโศกที่ไม่มีวันสิ้นสุด\nเมื่อมาถึงที่ราบเขียวขจี บรรพบุรุษของเราเรียกมันว่า Kahotea\nฉันบินขึ้นไปบนภูเขาแห่งการขับขาน ดั่งมังกรโบราณที่เหินบินอย่างชำนาญ...\nนั่นคือเมืองแห่งศิลาและทองที่สร้างขึ้นโดยเผ่าทูตสวรรค์ที่สาบสูญ\nแต่กลับถูกทำลายด้วยไฟจากสวรรค์ และความพิโรธของราชาในยุคโบราณ\nยู้ฮู ยู้ฮู!\nดังนั้น ฉันจึงเดินทางต่อไปยังดินแดนที่อุดมสมบูรณ์ Poheka\nบรรดาบรรพบุรุษบอกว่า ครั้งหนึ่ง Rangi Nui เคยยืนหยัดค้ำยันฟ้าดินอยู่ที่นั่น\nเขาเคยเป็นนักปราชญ์ที่สื่อสารกับสวรรค์ และเป็นนักรบของแผ่นดิน\nเมื่อวิญญาณของเขากลับคืนสู่ดวงตะวันยามรุ่งอรุณ ท้องฟ้าก็แปรเปลี่ยนเป็น Rangi Nui\nจากนั้น ฉันก็มุ่งหน้าจากดินแดนอันอุดมสมบูรณ์ ไปยังชายหาดที่อยู่ห่างไกล\nและแล้ว ณ หาดน้ำตื้นที่มีไม้เลื้อยเติบโต ฉันก็ได้จบการเดินทางครั้งสุดท้ายลงที่นี่\nฉันเคยปีนขึ้นไปบนภูเขาไฟที่รกร้างและโดดเดี่ยว\nฉันได้เห็นน้ำพุร้อนมานับไม่ถ้วนด้วยสองตา\nจากนั้น ฉันก็จะเดินทางไปยังอีกด้านหนึ่งของกระแสน้ำอันดำมืด\nเพื่อตามหาคนเดินเรือที่สวมมงกุฎขนนกและกำลังพายเรืออยู่\nจวบจนเมื่อฉันมองเห็นมงกุฎขนนกสีทองวาววับนั้น\nฉันจะกลับมารวมตัวกับคนในเผ่าของฉันอีกครั้ง ในสวนแห่ง Hairinei\nที่นั่นคือที่ที่ราชาผู้ถูกลืมถือกำเนิดขึ้น\nฉันจะรวบรวมพวกพ้องในเผ่าและ ญาติสนิทมิตรสหาย แล้วมุ่งหน้าไปที่นั่นด้วยกัน"
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "ก้นบึ้งแห่ง Rangi Nui"
          }
        ]
      }
    ]
  }
}