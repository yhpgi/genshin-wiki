{
  "epId": 4501,
  "name": "การผจญภัยสุดมหัศจรรย์ของ Dodoco",
  "desc": "<p>หนังสือนิทานที่ Lisa เขียนขึ้นจากเกม \"การผจญภัยสุดมหัศจรรย์ของ Dodoco\" บันทึกเรื่องราวการผจญภัยของ อัศวินดอกไม้เพลิง, Dodoco, Jumpy Dumpty พิเศษ, อัศวินผู้มีเกียรติ และผู้ช่วยสีขาวตัวน้อยที่ร่วมกันเอาชนะฝูงปลาหนามแหลมเฟี้ยว...</p>",
  "iconUrl": "https://upload-static.hoyoverse.com/hoyolab-wiki/2023/10/15/144837601/1008ebfe2812ec7e5abf03d28c2dcdc6_1309007026288669036.png",
  "menuId": 12,
  "menuName": "หนังสือ",
  "version": 1697304793,
  "components": {
    "galleryCharacter": [
      {
        "key": "Aether",
        "img": "https://upload-static.hoyoverse.com/hoyolab-wiki/2023/10/15/144837601/094c7135a860e0b2c2ccf40f5afc9a0c_4720648510293349097.png"
      },
      {
        "key": "Lumine",
        "img": "https://upload-static.hoyoverse.com/hoyolab-wiki/2023/10/15/144837601/698893389edead734524c3b51c3247e4_6771221307924570816.png"
      }
    ],
    "body": [
      {
        "desc": [
          {
            "type": "RichText",
            "text": "ใน Cider Lake ที่เงียบสงบ ฝูงปลาของ Mondstadt กำลังเพลิดเพลินกับชีวิตที่สงบสุข...\nแต่ทันใดนั้น ก็มีกองทัพปลาหนามแหลมเฟี้ยวที่ไม่เคยเห็นมาก่อน ปรากฏตัวขึ้นบนผืนน้ำแห่งนี้ พวกมันสวมชุดเกราะประหลาด และถือดาบสั้นเล่มเล็ก ๆ มันใช้ความดุร้ายและอำนาจที่เหนือกว่า เข้ายึดบ้านของปลา Mondstadt และขับไล่ฝูงปลาออกไปอย่างเกรี้ยวกราด\n\"ฮ่าฮ่าฮ่า! ที่นี่คืออาณาเขตของราชาปลาหนามแหลมเฟี้ยวแล้ว!\"\nเพื่อปกป้องบ้านเกิดเมืองนอน และขับไล่ผู้บุกรุกที่ร้ายกาจ ฝูงปลาของ Mondstadt ได้หันมาหา Dodoco ที่มากด้วยพละกำลัง และมีปัญญาปราดเปรื่อง กับอัศวินดอกไม้เพลิงผู้มีนิสัยที่ยอดเยี่ยม และจิตใจดีเป็นที่หนึ่ง ขอให้ Dodoco และอัศวินดอกไม้เพลิงช่วยพวกมันทีเถอะ...\n\"Jumpy... เอ๋? ครั้งนี้ใช้ Jumpy Dumpty ไม่ได้เหรอ?\"\nเพราะ Jumpy Dumpty ที่ทรงพลังอาจระเบิดบ้านของฝูงปลาราบเป็นหน้ากลอง และอาจทำให้ผืนน้ำของ Cider Lake เสื่อมสลายไปด้วย ดังนั้นจึงต้องหาวิธีอื่น\nDodoco และอัศวินดอกไม้เพลิงที่มีปัญญาปราดเปรื่องได้หารือกันอย่างถี่ถ้วน และสร้าง \"Jumpy Dumpty สุดพิเศษที่ปลอดภัยและเชื่อถือได้เป็นที่สุด\" ขึ้นมา: เล็กกระจิ๋วหลิวและว่องไว สามารถระเบิดปลาหนามแหลมเฟี้ยวที่ชั่วร้ายได้อย่างแม่นยำ ไม่มีผลต่อฝูงปลาที่ไม่เกี่ยวข้องแน่นอน!\nแต่ชื่อ \"Jumpy Dumpty สุดพิเศษที่ปลอดภัยและเชื่อถือได้เป็นที่สุด\" นั้นยาวเกินไป อัศวินดอกไม้เพลิงมักจะเรียกผิดอยู่เสมอ... งั้นเรียกพวกมันว่า \"Jumpy Dumpty พิเศษ\" ละกัน!\n\"เดี๋ยวก่อน! ขอฉันเงี่ยหูฟังแป๊บนึง...\"\nที่แท้ หูที่เรียวยาวของ Dodoco ไม่ได้สวยงามเพียงอย่างเดียว แต่ยังไวต่อการได้ยินมากด้วย!\nไม่ว่าฝูงปลาหนามแหลมเฟี้ยวจะอยู่ที่ไหน หรือ Jumpy Dumpty พิเศษที่ถูกโยนลงไปในน้ำจะว่ายไปทางไหน Dodoco ก็สามารถฟังได้อย่างง่ายดายเลย!\nเท่านี้ Jumpy Dumpty พิเศษก็จะสามารถแสดงพลังของตัวเองได้อย่างแม่นยำที่สุด และเอาชนะปลาหนามแหลมเฟี้ยวที่ชั่วร้ายได้!\nแต่ดูเหมือนว่าทหารปลาหนามแหลมเฟี้ยวจะมีการเตรียมพร้อมเช่นกัน พวกมันมีจำนวนเยอะมาก อัศวินดอกไม้เพลิงและ Dodoco ดิ้นรนอย่างสุดขีด และเหนื่อยล้าจนท้องหิวไปหมดแล้ว Jumpy Dumpty พิเศษก็เริ่มจะไม่พอใช้แล้วด้วย!\n\"ความสามารถแค่นี้ คิดอยากจะเอาชนะผู้พิชิตน่านน้ำใหญ่ทั้งห้าอย่างพวกเรางั้นเหรอ!\"\nน่านน้ำใหญ่ทั้งห้าที่ฝูงปลาหนามแหลมเฟี้ยวพูดถึงหมายถึงที่ไหนงั้นเหรอ? หรือว่าปลาที่อื่น ๆ ก็เคยถูกปลาหนามแหลมเฟี้ยวพวกนี้รังแกด้วยเหมือนกัน?\nDodoco กับอัศวินดอกไม้เพลิงต่างสับสนงุนงง และกลับไปที่ห้องสมุดเพื่อสอบถาม \"แม่มดที่ดูแลหนังสือ\"\n\"แม่มดที่ดูแลหนังสือ\" ไม่ต้องเปิดหนังสือหาแต่อย่างใด ก็เผยอยิ้มจาง ๆ ออกมา:\n\"น่านน้ำใหญ่ทั้งห้าที่ว่านี้ ก็คงจะเป็น Cider Lake ทางตะวันออก, Cider Lake ทางใต้, Cider Lake ทางตะวันตก, Cider Lake ทางเหนือ และ Cider Lake ตอนกลางนั่นแหละ~\"\nอัศวินดอกไม้เพลิงและ Dodoco จึงได้รู้ตัวว่า พวกเธอโดนหลอกเข้าให้แล้ว!\nน่าเสียดาย ฝูงปลาหนามแหลมเฟี้ยวเจ้าเล่ห์ได้ใช้โอกาสนี้ค้นหาโขดหิน ตั้งแนวกั้นที่มั่นคง อีกทั้งยังรู้จักใช้พืชน้ำเพื่อซ่อนตัว และเล่นเกมซ่อนหาที่ชั่วร้ายกับ Dodoco และอัศวินดอกไม้เพลิง...\nเท่านี้ การรับมือกับฝูงปลาหนามแหลมเฟี้ยวก็ยิ่งยากไปอีกขั้นแล้ว!\nDodoco กับอัศวินดอกไม้เพลิงได้นำกำลังเสริมมา นั่นคืออัศวินผู้มีเกียรติและผู้ช่วยสีขาวตัวน้อย กำลังเสริมผู้มากประสบการณ์ทั้งสอง ได้ให้คำแนะนำที่สำคัญอย่างหนึ่ง\nอัศวินผู้มีเกียรติดูแผนที่พร้อมกับพูดขึ้นว่า:\n\"เราต้องกำหนดทิศทางที่จะไปก่อน เหมือนกับการผจญภัยนั่นแหละ\"\nDodoco เข้าใจแล้ว... จึงคิดหาวิธีควบคุมทิศทางการระเบิด เพื่อเพิ่มพลังของ Jumpy Dumpty พิเศษ และระเบิดไปยังตำแหน่งปลาหนามแหลมเฟี้ยวที่อยู่ไกลมากขึ้น!\nผู้ช่วยสีขาวตัวน้อยกินขนมไปพร้อมกับพูดขึ้นว่า:\n\"สามารถทำให้ระเบิดได้หลากหลายรูปแบบด้วยนะ ยิ่งซับซ้อนก็ยิ่งหลบหลีกได้ยากไงล่ะ!\"\nอัศวินดอกไม้เพลิงมีไอเดียแล้ว โดยเธอจะทำให้ Jumpy Dumpty พิเศษระเบิดเป็นรูปร่างขนมต่าง ๆ ซึ่งนอกจากจะสามารถดึงดูดปลาหนามแหลมเฟี้ยวจอมตะกละแล้ว ยังสามารถระเบิดพวกมันให้ราบเลยด้วย!\nดังนั้น Dodoco กับอัศวินดอกไม้เพลิงจึงได้พัฒนา Jumpy Dumpty พิเศษที่มีความสามารถแตกต่างกันออกมา\nJumpy Dumpty พิเศษที่มีความสามารถแตกต่างกัน สามารถปล่อยการระเบิดในรูปแบบต่าง ๆ ซึ่งไม่เพียงแต่จะสามารถทะลุผ่านพืชน้ำได้สะดวกเท่านั้น แต่ยังสามารถโจมตีทหารปลาที่อยู่ผิดตำแหน่งอีกด้วย!\nแม้จะไม่สามารถจัดการกับหินแข็งได้ แต่สามารถหาทางเลี่ยงสิ่งกีดขวาง และสร้างความประหลาดใจให้กับปลาหนามแหลมเฟี้ยวที่อยู่ด้านหลังได้\nเมื่อมี Jumpy Dumpty พิเศษแล้ว Dodoco และอัศวินดอกไม้เพลิงก็ไม่ต้องเป็นกังวล เรื่องการซุ่มโจมตีของทหารปลาหนามแหลมเฟี้ยวอีกต่อไปแล้ว!\nเหล่าทหารปลาหนามแหลมเฟี้ยวพ่ายแพ้ไปอย่างต่อเนื่อง จนในที่สุด ราชาปลาหนามแหลมเฟี้ยวก็ได้รู้เรื่องของ Dodoco จึงมุ่งหน้ามาต่อสู้ด้วยความดุเดือด!\nจากประสบการณ์ของอัศวินผู้มีเกียรติและผู้ช่วยสีขาวตัวน้อยนั้น เจ้าพวกตัวกลมดิ๊กมักจะรับมือได้ยากเสมอ!\nและเมื่อมองไปที่ปลาหนามแหลมเฟี้ยว กับราชาตัวกลมดิ๊กที่สีทองนั้น ทำไมจู่ ๆ ถึงมากกันเยอะขนาดนี้ล่ะ?\nไม่ว่าจะคิดยังไงมันก็น่าแปลกอยู่ดี...\nผู้ช่วยสีขาวตัวน้อยกินขนมไปพร้อมกับพูดขึ้นว่า:\n\"ไม่ต้องกลัว บางทีราชาพวกนี้อาจจะแค่ใช้ Berry ย้อมตัวเองเป็นสีทองก็ได้!\"\nอัศวินผู้มีเกียรติดูแผนที่พร้อมกับพูดขึ้นว่า:\n\"ต่อให้จะย้อมด้วย Nilotpala Lotus ยังไงพลังการต่อสู้ก็เพิ่มขึ้นแค่ 50% เท่านั้น เพราะปลายังไงก็ยังเป็นปลาอยู่วันยังค่ำ!\"\nดังนั้น \"ราชา\" ของปลาหนามแหลมเฟี้ยวก็เป็นเหมือนกับฉายา ที่ไว้หลอกให้ผู้คนและหมู่ปลาหวาดกลัวเท่านั้น และสีทองก็ไม่ได้หมายความว่าราชาปลาหนามแหลมเฟี้ยวชนิดนี้ จะเก่งกาจสามารถแต่อย่างใด!\nอัศวินดอกไม้เพลิงและ Dodoco เบาใจลง... แบบนี้ก็ไม่ต้องสั่งสอนราชาพวกนี้จนถึงมืดค่ำแล้ว ขืนกลับบ้านดึก ๆ ดื่น ๆ เดี๋ยวทุกคนจะเป็นห่วงเอา!\nสิ่งสำคัญข้อสุดท้าย ก็คือการจัดการกับปัญหาตรงหน้าให้เร็วที่สุด!\nเหล่าทหารได้รับกำลังใจเหล่าราชา จึงได้สร้างหินและพืชน้ำเป็นวงชั้น ๆ ความอวดดีของพวกเขาไม่ได้ลดลงเลยแม้แต่น้อย!\nDodoco, อัศวินดอกไม้เพลิง, อัศวินผู้มีเกียรติ และผู้ช่วยสีขาวตัวน้อยต้องคิดกลยุทธ์การตอบโต้อย่างรอบคอบ... ว่าจะปล่อย Jumpy Dumpty พิเศษที่มีอย่างจำกัดออกไปอย่างไร เพื่อที่จะเอาชนะพวกมันได้ในคราวเดียว...\nอัศวินดอกไม้เพลิงมองดูผู้ช่วยสีขาวตัวน้อย ที่เดินไปมารอบตัวอัศวินผู้มีเกียรติอย่างไม่หยุดหย่อน และทันใดนั้นก็นึกบางอย่างออก...\n\"ปลาหนามแหลมเฟี้ยวพวกนี้ ทำเป็นแค่ป้องกัน Jumpy Dumpty พิเศษจากด้านหน้าเพียงอย่างเดียว งั้นพวกเราก็อ้อมไปข้างหลังก็สิ้นเรื่องแล้วไม่ใช่เหรอ?\"\nปลาหนามแหลมเฟี้ยวเคลื่อนไหวได้แค่ในน้ำเท่านั้น แต่อัศวินดอกไม้เพลิงและ Dodoco มีอิสระมากกว่า ซึ่งสามารถเดินไปตามชายฝั่ง เพื่อไปยังด้านข้างที่ปลาหนามแหลมเฟี้ยวไม่ได้เตรียมการป้องกันไว้ แล้วจากนั้นก็ปล่อย Jumpy Dumpty พิเศษ!\nภายใต้การระเบิดที่ชาญฉลาดและแม่นยำของ Jumpy Dumpty พิเศษ ในที่สุดฝูงปลาหนามแหลมเฟี้ยวก็แพ้ราบคาบ และหนีไปอย่างรวดเร็ว!\nระหว่างทางที่หนีไปนั้น ฝูงปลาหนามแหลมเฟี้ยวยังได้เก็บสำมะโนครัวที่พกมาด้วย และไม่ได้ทิ้งสิ่งใดเป็นขยะใน Cider Lake!\nDodoco, Jumpy Dumpty พิเศษ, อัศวินดอกไม้เพลิง, อัศวินผู้มีเกียรติ และผู้ช่วยสีขาวตัวน้อย ได้ร่วมกันปกป้อง Cider Lake แห่งนี้ไว้ และคืนชีวิตที่ปกติสุขให้กับฝูงปลาของ Mondstadt!\nDodoco, Jumpy Dumpty พิเศษ, อัศวินดอกไม้เพลิง, อัศวินผู้มีเกียรติและผู้ช่วยสีขาวตัวน้อย ยังได้ปูผ้าที่ริมทะเลสาบ และจัดปาร์ตี้ปิกนิกอย่างมีความสุข เพื่อเป็นรางวัลสำหรับการทำงานหนักของตัวเอง\nเมนูปิกนิกในวันนี้ คือ: เยลลี่มินต์, คุกกี้คาราเมล, เค้กเบอร์รี่ และพริกมะเขือเทศ มีทั้งรสหวาน เผ็ด ช่วยบรรเทาความล้า!\nวิกฤต Cider Lake คลี่คลายลงแล้ว Dodoco และอัศวินดอกไม้เพลิงได้สร้างผลงานที่ยิ่งใหญ่อย่างมาก!\nบางทีประสบการณ์ในการสร้าง Jumpy Dumpty พิเศษในครั้งนี้ อาจจะมีโอกาสได้ใช้ในอนาคตก็ได้นะ!"
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "การผจญภัยสุดมหัศจรรย์ของ Dodoco"
          }
        ]
      },
      {
        "key": "ประเภท",
        "value": [
          {
            "type": "RichText",
            "text": "ไอเทมเควสต์"
          }
        ]
      }
    ]
  }
}