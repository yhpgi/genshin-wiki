{
  "epId": 2348,
  "name": "เกิดใหม่ทั้งทีก็เป็นโชกุนไปซะแล้ว",
  "desc": "ไลท์โนเวลยอดนิยมของ Inazuma บอกเล่าเรื่องราวของคนธรรมดาที่จู่ ๆ ก็กลายเป็นโชกุน Raiden เนื่องจากเป็นเรื่องราวที่น่าแปลกใหม่ หนังสือเล่มนี้จึงได้รับความนิยมอย่างมากและเป็นแรงบันดาลใจให้ผู้เขียนไลท์โนเวลหลายคน",
  "iconUrl": "https://bbs.hoyolab.com/hoyowiki/picture/book/Shogun Almighty: Reborn as Raiden With Unlimited Power_icon.png",
  "menuId": 12,
  "menuName": "หนังสือ",
  "version": 0,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "เกิดใหม่ทั้งทีก็เป็นโชกุนไปซะแล้ว"
          }
        ]
      }
    ],
    "body": [
      {
        "title": "รายละเอียด",
        "desc": [
          {
            "type": "RichText",
            "text": "บางครั้งชีวิตคนเราก็เป็นเช่นนี้แหละ\nพ่อแม่ของฉันมักจะให้ฉันแยกความดีออกจากความชั่วเสมอ แต่ในความเป็นจริงแล้ว เราแค่กำลังเลือกหนึ่งอย่างที่แย่น้อยกว่าจากในสองตัวเลือกที่แย่เท่านั้นแหละ\nคนรักของฉันตัดสินใจเลิกกับฉันแล้ว และเธอยังบอกกับหัวหน้าว่าฉันติดการพนัน ทำให้ตอนนี้ฉันตกงานแล้ว ตลกสิ้นดี ฉันไม่มีเงินเหลือกินเหลือใช้ถึงขนาดจะไปผลาญเล่นได้หรอก ถ้าฉันไม่จ่ายค่าคุ้มครอง มีหวังความปลอดภัยของพ่อแม่ฉันคงเป็นปัญหาแน่\nหลังจากนั้นเขาก็จะด่าฉันว่าไม่มีอนาคต ไม่เอาการเอางาน ไม่รู้จักอดออม\nฉันทำเพื่อใครกัน... ฉันไม่ได้ทำอะไรผิดสักหน่อย\nถ้ามันจะผิด ก็ผิดที่ฉันพยายามแล้วแต่ก็ยังใช้ชีวิตต่อไปไม่ได้ แม้แต่จะจบชีวิตตัวเอง ฉันก็ยังไม่มีความกล้าเลย\nช่างเถอะ รอพวกเขามาฉันก็แค่มอบเงินให้ จากนั้นก็ต้องคิดหาวิธีว่าจะหา Mora จากไหน ไม่อย่างนั้นคงต้องกินสาหร่ายทะเลแล้วล่ะ\nได้ งั้นฉันจะเลือกสักทางจากสองทางเลือกที่แย่ก็แล้วกัน\nระหว่างโดนมีดฟัน กับโดนหินที่ลอยมาจากไหนไม่รู้ทับจนสมองบาน แบบไหนจะดีกว่ากันนะ?\n\"จื้ดจื้ดจื้ด...\"\nมีเสียงแปลก ๆ ดังขึ้นตั้งแต่เมื่อกี้แล้ว นี่มันเกิดเรื่องอะไรขึ้นกันแน่นะ...\nฟ้าไม่ได้กำลังจะผ่าลงมาหรอกใช่มั้ย?\n...\nตอนที่ตื่นขึ้นมาไม่รู้ว่าเวลาผ่านไปนานแค่ไหนแล้ว\nฉันจำได้แค่ว่า เหมือนมีบางสิ่งที่แหลมคมถาโถมเข้าใส่ร่างกายก่อนที่ฉันจะสลบไป\n\"ดูเหมือนจะไม่ค่อยเจ็บปวดนะ... หา?!\"\nฉันตกใจจนร้องเสียงหลงออกมา\nนี่คือเสียงฉันงั้นเหรอ?\n\"อ๊า อ๊าาาา...\"\nเป็นความจริงเหรอเนี่ย\nฉันยกแขนขึ้น และใต้ผ้าที่วิจิตรนั้นมีผิวที่ขาวผ่องอย่างหาที่เปรียบมิได้\nนี่ไม่ใช่ร่างกายของฉันอย่างแน่นอน แต่ในชั่วขณะหนึ่ง สมองของฉันก็ไม่สามารถข้ามไปยังคำตอบที่ชัดเจนได้\nเพราะมันน่าเหลือเชื่อมากเกินไป\nฉันลองยืนขึ้น เพื่อให้มองเห็นเสื้อผ้าที่สวมใส่ได้ชัดเจนยิ่งขึ้น\nทุกรายละเอียดมีความสง่างามไร้ที่เปรียบ และมีเพียงผู้สูงส่งเท่านั้นที่จะได้รับพรให้สวมใส่มัน\nหรือว่า...\n\"ทำไมถึงไม่ใช่เจ้าเด็ก... หืม? โช...โชกุน Raiden?\"\nมีเสียงเรียกจากพื้น\nใช่\nดูเหมือนว่าฉันจะกลายเป็นโชกุน Raiden\nKairagi ที่มาเก็บค่าคุ้มครองต่อแถวมาเป็นขบวนแล้ว ถึงแม้จะมองไม่เห็นหน้าตาพวกเขา แต่แค่เห็นท่าทางการเคลื่อนไหว ก็บ่งบอกถึงความระแวงระวัง และดูเหมือนจะหวาดกลัวด้วย\nนี่คือสิ่งที่ฉันไม่เคยเห็นมาก่อนเลย\n\"พี่น้องทั้งหลาย ถะ...ถึงเวลาล้างแค้นแล้ว...\"\nน้ำเสียงที่ดังเปลี่ยนเป็นเสียงเบาอย่างเห็นได้ชัด เขากลัวแล้ว\nเขาไม่อยากทำให้ตัวเองอับอายต่อหน้าลูกน้อง แต่จะให้หนีไปแบบนี้ก็คงไม่ได้ และเขาก็รู้แน่ชัดถึงผลต่อสู้ที่จะเกิดขึ้นแล้ว\nจำนวนคนเพิ่มขึ้นเรื่อย ๆ สิบคน ยี่สิบคน ห้าสิบคน...\nบางทีพวกเขาคงคิดจะใช้จำนวนคนมาชดเชยจุดอ่อนด้านความแข็งแกร่งแหละมั้ง\nแต่พลังของโชกุน Raiden จะอยู่ในระดับเดียวกันกับมนุษย์ธรรมดาได้อย่างไร?\n\"เช่นนั้น ก็ขอใช้พวกแกเป็นที่ทดสอบดาบก็แล้วกัน\"\nหายใจเข้าลึก ๆ ตั้งสมาธิ และตั้งท่าในตำแหน่งที่เหมาะสม\nเมื่อยามดาบฟาดฟัน ชะตาของฉันจะเปลี่ยนไปตลอดกาล\n\"Musou...\"\n...\nเดี๋ยวนะ\n\"Musou No Hitotachi\" ฉันจะใช้มันได้ยังไงกัน?"
          }
        ]
      }
    ]
  }
}