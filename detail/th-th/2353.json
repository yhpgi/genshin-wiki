{
  "epId": 2353,
  "name": "คู่มือแนะนำของกองอัศวิน-ฉบับที่ 5",
  "desc": "<p>หลังจากรักษาการผู้บัญชาการของกองอัศวิน Jean ร่างกฎระเบียบในชีวิตประจำวันของกองอัศวิน Favonius แห่ง Mondstadt ใหม่ขึ้นด้วยตนเองแล้ว อัศวินที่ผ่านเกณฑ์ควรปฏิบัติตามกฎอย่างเคร่งครัดเพื่อควบคุมพฤติกรรมของตัวเอง</p>",
  "iconUrl": "https://upload-static.hoyoverse.com/hoyolab-wiki/2023/03/07/144837601/8d836f57692cc4adf66214ae0099dc73_7361965597504983678.png",
  "menuId": 12,
  "menuName": "หนังสือ",
  "version": 1678375984,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "คู่มือแนะนำของกองอัศวิน-ฉบับที่ 5"
          }
        ]
      }
    ],
    "body": [
      {
        "title": "รายละเอียด",
        "desc": [
          {
            "type": "RichText",
            "text": "คู่มือนี้เป็นส่วนหนึ่งของแนวทางที่ทางกองอัศวินแห่ง Favonius ยึดถือร่วมกัน โดยสมาชิกของกองอัศวินแห่ง Favonius นั้นควรอ่านเนื้อหาและปฏิบัติตามอย่างเคร่งครัดทั้งในชีวิตประจำวันและระหว่างการปฏิบัติหน้าที่ เพื่อรับใช้ชาว Mondstadt ด้วยวาจาและกิริยาที่สุภาพเรียบร้อยได้มาตรฐาน\nในฐานะที่เป็นสมาชิกคนหนึ่งของกองอัศวินแห่ง Favonius ก่อนอื่นพวกเราควรเคารพคุณธรรมสามประการของอัศวิน: อ่อนน้อม, ซื่อสัตย์และมีวินัย หลักคุณธรรมที่สำคัญทั้งสามนี้ถือเป็นเสาหลักของอิสรภาพแห่ง Mondstadt หากปราศจากการสนับสนุนความรับผิดชอบแล้ว อิสรภาพย่อมไม่มีทางเกิดขึ้นได้\nสิ่งที่เป็นรูปธรรมที่สุดของคุณธรรมอัศวินก็คือวาจาและกิริยาที่ใช้ในชีวิตประจำวัน ด้วยเหตุนี้คู่มือฉบับนี้จึงได้แสดงมาตรฐานและคำแนะนำของวาจาและกิริยาอย่างเป็นทางการเพื่อเป็นแนวทางแก่อัศวินทุกท่านไว้อย่างครบถ้วน\n1.\nในฐานะอัศวินแห่ง Favonius คุณควรตื่นตัวอยู่เสมอและไม่เพิกเฉยต่อสิ่งใด ๆ ที่อาจเป็นภัยคุกคาม Mondstadt และให้ความช่วยเหลืออย่างเต็มใจเมื่อประชาชนเรียกร้อง ซึ่งการให้บริการเหล่าชาวเมืองนั้นถือเป็นงานของกองอัศวินแห่ง Favonius\n2.\nเมื่อพบเจอนักธุรกิจผู้มาเยือนจากแดนไกล จะต้องแสดงออกด้วยกิริยาที่สุภาพและให้เกียรติเสมอ ห้ามแสดงท่าทีสงสัยหรือเป็นปรปักษ์ระหว่างการสนทนาโดยเด็ดขาด แม้ว่าฝ่ายตรงข้ามจะมีท่าทางที่น่าสงสัยมากก็ตาม\nตัวอย่างคำพูดที่ใช้:\n\"ยินดีต้อนรับสู่ Mondstadt คุณ นักเดินทาง/นักท่องเที่ยว/ผู้มาเยือน แปลกหน้าผู้น่านับถือ! รบกวนคุณช่วยแสดงตนและบอกเจตนาที่มาด้วย ทางกองอัศวินแห่ง Favonius ยินดีให้การปกป้องคุ้มครองความปลอดภัยของคุณ\"\n*หมายเหตุ: ต้องใช้ถ้อยคำที่สุภาพเสมอ\nตัวอย่างที่ผิด:\n1. \"เห้ย! แกน่ะ หยุดเดี๋ยวนี้นะ! เจ้าคน แปลกหน้า/ต่างแดน/ต่างชาติ ที่น่าสงสัยนั่น แสดงตัวตนมาเดี๋ยวนี้นะ!\"\n2. \"ยินดีต้อนรับสู่เมืองแห่งสายลมและบทกวี คุณ นักเดินทางจากต่างโลก/สัตว์ร้ายหลงทาง/พายุที่กำลังก่อตัว\"\n*จำให้ดี: ห้ามใช้ถ้อยคำที่ไม่สุภาพโดยเด็ดขาด โดยเฉพาะอย่างยิ่งอย่าใช้คำนามแปลก ๆ ที่อาจทำให้แขกผู้มาเยือนสับสนเป็นอันขาด\n3.\nโปรดอย่าแสดงความเกียจคร้านและเบื่อหน่ายต่อหน้าประชาชนและนักธุรกิจ ซึ่งอัศวินที่ดีนั้นควรเตรียมพร้อมที่จะอุทิศดาบและหยาดเหงื่อของตนต่อชาวเมืองอยู่เสมอ ดังนั้นไม่ว่าจะเป็นช่วงเวลาพักผ่อน, สนุกสนานหรือกำลังเบื่อ ก็ควรแสดงท่าทางที่มีคุณสมบัติของอัศวินและพร้อมที่จะทำงานอยู่ตลอดเวลา\nตัวอย่างคำพูดที่ใช้:\n1. (ระหว่างพักผ่อน) \"ฉันต้องตรวจดูความเรียบร้อยตามมุมอับต่าง ๆ ของ Mondstadt เพื่อที่จะดูแลความปลอดภัยได้อย่างทันท่วงที\"\n2. (พูดคุยในวงเหล้า) \"ในฐานะอัศวิน ความเข้าใจในความต้องการในชีวิตประจำวันของทุกคนนั้นเป็นสิ่งที่จำเป็น\"\n*หมายเหตุ: แม้จะไม่มีงาน แต่ก็ไม่ควรแสดงท่าทีที่เกียจคร้านโดยเด็ดขาด\nตัวอย่างที่ผิด:\n1. (ระหว่างยืนยาม) \"ถ้ามีเหล้าแอปเปิ้ลที่ดื่มได้อย่างไม่มีวันหมดก็ดีน่ะสิ เห้อ...\"\n2. (ระหว่างพัก) \"โน...เอ็ลลล (Noelle)!\"\n*จำให้ดี: รักษาการผู้บัญชาการได้ออกคำสั่งให้ Noelle บันทึกและรายงานชื่ออัศวินขี้เกียจทุกนายที่ใช้ให้เธอไปทำหน้าที่แทน ซึ่งพฤติกรรมการละเมิดดังกล่าวนั้นจะนำไปสู่จำนวนวันหยุดที่ลดลงรวมไปถึงตัดเงินเบี้ยเลี้ยงด้วย ครั้งหน้าถ้าคิดจะขี้เกียจล่ะก็ ขอให้คิดถึงราคาที่ต้องแลกให้ดีก่อน\n4.\nถึงแม้ว่า Mondstadt จะเป็นเมืองที่ขึ้นชื่อในเรื่องเหล้าไวน์ แต่อัศวินนั้นควรมีวินัยในตนเอง ไม่ควรดื่มเหล้าขณะกำลังปฏิบัติหน้าที่ โดยเฉพาะอย่างยิ่งห้ามมิให้มีการชักจูงหรือหลอกล่อให้ผู้เยาว์ดื่มเหล้าโดยเด็ดขาด\n*หมายเหตุ: ไม่อนุญาตให้อัศวินที่อายุไม่ถึงเกณฑ์ดื่มสุราเป็นอันขาด ซึ่งการเข้าออกโรงเหล้านั้นควรมีเพื่อนร่วมงานที่บรรลุนิติภาวะแล้วติดตามมาด้วยเสมอ\n5.\n(เพิ่มเมื่อเร็ว ๆ นี้) เนื่องจากช่วงนี้ในเมืองมีความเคลื่อนไหวของพวก Fatui เพิ่มมากขึ้นเรื่อย ๆ สมาชิกของอัศวินนั้นไม่ควรเปิดเผยข้อมูลใด ๆ เกี่ยวกับความเคลื่อนไหวและกิจกรรมของกองอัศวินแห่ง Favonius ให้คนนอกรับรู้เป็นอันขาด\n6.\nในกรณีที่เกิดภัยพิบัติที่ไม่คาดคิด ในฐานะอัศวินแล้ว คุณควรเป็นตัวอย่างในการปกป้องผู้คนและทรัพย์สินของ Mondstadt จากอันตราย และเมื่อเผชิญกับข้อสงสัยของชาวเมือง ก็ควรสงบสติอารมณ์และเตือนผู้คนให้ปกป้องตนเองในเวลาเดียวกัน\nตัวอย่างคำพูดที่ใช้:\n1. \"โปรดอย่าได้ตื่นตระหนก กองอัศวินแห่ง Favonius จะทุ่มเททุกอย่างเพื่อปกป้อง Mondstadt ให้ได้!\"\n2. \"โปรดอย่าตกใจเมื่อต้องเผชิญกับอันตราย คุณสามารถกุมมือสองข้างไว้ตรงศีรษะและหมอบลงกับพื้นเพื่อปกป้องส่วนสำคัญ จากนั้นทำตามคำแนะนำของอัศวินเพื่อไปยังพื้นที่ที่ปลอดภัยอย่างรวดเร็วและเป็นระเบียบ\"\n3. (เพิ่มเมื่อเร็ว ๆ นี้) \"ได้โปรดวางใจ ถึงแม้ตอนนี้ Varka ผู้บัญชาการแห่งกองอัศวินจะไม่อยู่ใน Mondstadt แต่กองอัศวินแห่ง Favonius ก็สามารถจัดการกับวิกฤตการณ์ได้อย่างไม่ยากเย็น\"\n*จำให้ดี: ข้อที่ 3 ใช้ได้เฉพาะตอนที่ผู้บัญชาการไม่อยู่\nตัวอย่างที่ผิด:\n1. \"นี่มันเรื่องบ้าอะไรกันเนี่ยยย...\"\n2. \"ภัยพิบัติระดับนี้ ถึงจะเป็นกองอัศวินก็คงลำบากล่ะนะ...\"\n*หมายเหตุ: แม้สถานการณ์จะเกินกว่าที่คาดคิดไปมาก แต่ขอให้พยายามอย่าแสดงออกถึงอาการมึนงงต่อหน้าพลเมืองหรือตั้งคำถามถึงความแข็งแกร่งของกองอัศวินแห่ง Favonius\n7.\nเมื่อพบเจอกับนักธุรกิจจากแดนไกล ขอให้เป็นฝ่ายริเริ่มในการแนะนำสถานที่ให้บริการและสถานที่ท่องเที่ยวที่มีชื่อเสียงของ Mondstadt และให้ความช่วยเหลือในสิ่งที่พวกเขาเหล่านั้นต้องการ\nตัวอย่างคำพูดที่ใช้:\n1. \"หากคุณเพิ่งจะมาที่ Mondstadt เป็นครั้งแรก ขอแนะนำให้คุณไปเยี่ยมชมมหาวิหารของเรา\"\n2. \"หากคุณรู้สึกเหนื่อย ยังไงลองไปที่ \"Angel's Share\" เพื่อจิบเครื่องดื่มชื่อดังของ Mondstadt ดูหน่อยดีไหม\"\n8.\nสำหรับเพื่อนร่วมงานและมิตรสหาย ก็ควรระลึกถึงคุณธรรมของความอ่อนน้อมถ่อมตนและความจริงใจ คุณควรรักษาทัศนคติที่อ่อนน้อมถ่อมตนต่อหน้าเพื่อนร่วมงานและปฏิบัติต่อกันด้วยความจริงใจ ความเป็นพี่น้องและความสามัคคีของสมาชิกอัศวินคือการสนับสนุนที่แข็งแกร่งที่สุดของกองอัศวินแห่ง Favonius\nตัวอย่างคำพูดที่ใช้:\n\"ยอดเยี่ยมจริง ๆ การต่อสู้เมื่อครู่ช่างเปิดมุมมองให้แก่ผู้ที่ได้เห็น!\"\n*หมายเหตุ: อย่าทำน้ำเสียงโอเวอร์จนเกินไป เอาแค่พอแสดงออกถึงความให้เกียรติและเป็นมิตรก็พอ\n9.\nในฐานะผู้พิทักษ์แห่ง Mondstadt และโล่อันแข็งแกร่งของเทพแห่งสายลม สมาชิกของกองอัศวินแห่ง Favonius ควรทำตัวให้เป็นตัวอย่างและจะต้องไม่ฝ่าฝืนกฎและข้อบังคับของเมือง หากเกิดความเสียหายต่อทรัพย์สินสาธารณะหรือทรัพย์สินของประชาชนในช่วงเวลาที่ไม่ได้ปฏิบัติหน้าที่ การสูญเสียที่เกี่ยวข้องจะถูกหักออกจากเงินเดือนและโบนัสตามสัดส่วนของการประเมิน สำหรับสมาชิกผู้เยาว์ที่ไม่มีเงินเดือนเป็นทางการนั้นจะถูกลงโทษเป็นการกักตัวช่วงเวลาหนึ่งแทนการถูกปรับ\n*หมายเหตุ: ปลาทุกชนิดในเขตน่านน้ำของ Mondstadt นั้นเป็นสมบัติสาธารณะของชาวเมือง ห้ามทำให้เกิดความเสียหายไม่ว่าจะด้วยเหตุผลใดก็ตาม!\n10.\nสมาชิกกองอัศวินแห่ง Favonius นั้นควรตื่นตัวและระวังคนแปลกหน้าอยู่เสมอ ถึงแม้ว่าอีกฝ่ายจะไม่ได้มีเจตนาร้าย แต่ก็ควรให้พวกเขาชี้แจงเพื่อแสดงตัว พร้อมอธิบายกฎและธรรมเนียมของ Mondstadt อย่างเป็นมิตรและหนักแน่น\n*(เพิ่มเมื่อเร็ว ๆ นี้) จำให้ดี: ควรระวังและให้ความสนใจเพิ่มเป็นเท่าตัวกับนักการทูตที่ดูน่าสงสัยจากประเทศอื่น\n11.\nสมาชิกของกองอัศวินแห่ง Favonius ควรใส่ใจกับสถานการณ์ในท้องฟ้าเพื่อป้องกันอุบัติเหตุจากการบินด้วยเครื่องร่อนเวหา โดยสมาชิกกองอัศวินควรตรวจสอบว่าใบอนุญาตนักบินนั้นครบถ้วนสมบูรณ์หรือไม่ ซึ่งหากคุณพบว่ามีการบินที่ผิดกฎหมายภายในเมือง Mondstadt คุณควรสั่งให้หยุดโดยทันทีและเข้าควบคุมหากจำเป็น\n*แม้แต่สมาชิกของกองอัศวินที่ละเมิดกฎระหว่างช่วงเวลาที่ไม่ปฏิบัติหน้าที่ก็ไม่ควรได้รับการปกป้อง ซึ่งหากจำเป็นก็สามารถยึดใบอนุญาตการร่อนเวหาได้\nภาคผนวก: ตารางอ้างอิงคำศัพท์บัญญัติทั่วไปของกองอัศวิน\n1. คุณธรรมของอัศวิน\nคุณธรรมสามประการของกองอัศวินแห่ง Favonius คือ อ่อนน้อม, ซื่อสัตย์และมีวินัย โดยแต่ละอย่างจะเกื้อหนุนและเติมเต็มซึ่งกันและกัน รวมกันกลายเป็นหนึ่งเดียว เป็นสิ่งที่สมาชิกกองอัศวินควรจำให้มั่น\n2. ถ้อยคำสุภาพ\nกองอัศวินแห่ง Favonius เป็นข้าราชการของอิสรชนแห่ง Mondstadt และเป็นผู้ให้บริการแขกผู้มาเยือน ด้วยเหตุนี้ ควรใช้ถ้อยคำที่สุภาพเรียบร้อยเมื่อพบเจอผู้คน ซึ่งการฝึกอบรมมารยาทนั้นเป็นหนึ่งในหลักสูตรที่จำเป็นสำหรับอัศวิน\n3. หน้าที่\nหน้าที่ของกองอัศวินแห่ง Favonius คือการรับใช้ชาว Mondstadt และ ปกป้องอิสรภาพของ Mondstadt สำหรับกิริยาและวาจาในชีวิตประจำวันนั้น สมาชิกอย่างเป็นทางการของกองอัศวินไม่ควรพูดจาล้อเล่นเกี่ยวกับความรับผิดชอบและเกียรติยศ เพื่อไม่ให้เสื่อมเสียศักดิ์ศรีของอัศวิน\n4. เทพแห่งสายลม\n(เพิ่มเมื่อเร็ว ๆ นี้) เทพแห่งสายลม Barbatos คือเทพแห่งบทกวีและสายลม เป็นเทพผู้คุ้มครองอิสรภาพของ Mondstadt และเป็นที่ยึดเหนี่ยวจิตใจของชาว Mondstadt ซึ่งกองอัศวินแห่ง Favonius ควรที่จะร่วมกันปกป้องเจตนารมณ์ดังกล่าวและต่อสู้เพื่ออิสรภาพเมื่อถูกคุกคาม\n*เนื่องจากสมาชิกบางคนของกองอัศวินแห่ง Favonius และโบสถ์ไม่มีเจตนาที่จะเชื่อในเทพแห่งสายลม จึงมีความจำเป็นอย่างมากที่ต้องเพิ่มคำนี้เข้ามา\n5. Fatui\nนักการทูตและหน่วยสืบราชการลับที่ถูกส่งตรงจาก Snezhnaya ให้มาประจำอยู่ในพื้นที่และได้รับสิทธิพิเศษทางการทูต ดำเนินภารกิจอย่างลึกลับไม่มีสัจจะและยังไม่ปรากฏเป้าหมายที่แน่ชัด\n*ควรระมัดระวังเป็นพิเศษ หากพบพฤติกรรมที่น่าสงสัย ขอให้แจ้งไปยังศูนย์บัญชาการหลักโดยทันทีและให้ความสำคัญกับความปลอดภัยของตนเองเป็นอันดับหนึ่ง\n6. Abyss Order\nศัตรูเก่าแก่ลึกลับที่มาจากขุมนรกแห่งก้นเหว ยังไม่ทราบถึงแหล่งที่มาและแรงขับเคลื่อน บางครั้งจะเห็นได้ตามบริเวณรอบ Mondstadt\n*ศัตรูเหล่านี้มีความอันตรายอย่างยิ่ง หากพบเห็นขอให้รายงานสถานที่ที่พบและทิศทางที่มุ่งไปต่อศูนย์บัญชาการหลักโดยทันที และให้ความสำคัญกับความปลอดภัยของตนเองเป็นอันดับหนึ่ง\n7. Stormterror's Lair\n(เพิ่มเมื่อเร็ว ๆ นี้) ซากปรักหักพังของเมืองโบราณทางตะวันตกเฉียงเหนือของ Mondstadt ครั้งหนึ่งมันเคยเป็นเมืองหลวงของทรราชในตำนาน อย่างไรก็ตามเมื่อไม่นานมานี้ถูกมังกรลม Dvalin เข้าครอบครองและกลายเป็นที่ซ่อนตัวชั่วคราวของมัน ด้วยเหตุนี้สถานที่นี้จึงถูกตั้งชื่อว่า \"Stormterror's Lair\""
          }
        ]
      }
    ]
  }
}