{
  "epId": 2312,
  "name": "บันทึกการเดินทางราชาแห่งหิน",
  "desc": "<p>นิยายแฟนตาซีของ Liyue ที่บอกเล่าเรื่องราวในอดีตของราชาแห่งหินที่ได้แปลงกายเป็นคนธรรมดาในโลกมนุษย์</p>",
  "iconUrl": "https://upload-static.hoyoverse.com/hoyolab-wiki/2023/03/07/144837601/8a17249d81722d4f9b9be40c85cfbc76_5294515219889554694.png",
  "menuId": 12,
  "menuName": "หนังสือ",
  "version": 1678375950,
  "components": {
    "body": [
      {
        "title": "ตอนที่ 1",
        "desc": [
          {
            "type": "RichText",
            "text": "นิยายแฟนตาซีของ Liyue ที่บอกเล่าเรื่องราวในอดีตของราชาแห่งหินที่ได้แปลงกายเป็นคนธรรมดาลงมาในโลกมนุษย์ ในยุคที่สามารถแยกแยะได้ว่าสิ่งไหนจริงหรือไม่จริงนั้น เรื่องราวจริงหรือเท็จและฝันในอดีตต่างถูกรวบรวมไว้ที่ท่าเรือการค้าแห่งนี้\nLiyue เป็นดินแดนที่เต็มไปด้วยของล้ำค่า และเมื่อมีสมบัติล้ำค่าก็ย่อมมีคนที่ตาแหลมดูของเหล่านั้นออกเป็นธรรมดา\nMin'gui ผู้ก่อตั้งร้าน Xigu Antiques รุ่นแรก ก็เป็นหนึ่งในนักสะสมที่มีความพิเศษไม่เหมือนใคร\nร้านขายของเก่า Xigu Antiques แห่ง Feiyun Slope นั้นให้ความสำคัญกับการดูแลลูกค้า โดยทางร้านจะเปิดให้บริการเฉพาะช่วงเวลากลางคืนเท่านั้น ซึ่งเหล่าลูกค้าที่มาเยี่ยมชมนั้นก็ไม่ธรรมดา ทั้งล้วนแต่เป็นกลุ่มคนที่ทั้งร่ำรวยและมีรสนิยมที่ยอดเยี่ยมทั้งนั้น\nไม่ว่าจะเป็นนาฬิกาที่มีความเที่ยงตรงของ Fontaine, ธูปของ Sumeru, เหยือกไวน์ของตระกูลขุนนางยุคโบราณใน Mondstadt, ม้านั่งไม้ที่ครั้งหนึ่งเคยถูกเซียนนั่งอยู่เป็นเวลาครึ่งชั่วโมง, ชุดชาทำจากหยกที่ครั้งหนึ่งราชาแห่งหินเคยใช้, ขวดไวน์ศิลาดลที่เทพแห่งสายลม จากประเทศเพื่อนบ้านทำแตกโดยไม่ตั้งใจ... ทั้งหมดถูกจัดแสดงไว้ภายในร้านเพื่อรอให้ลูกค้า ผู้มีวาสนามาเยี่ยมชม\nคืนหนึ่ง ลูกชายขุนนางบังเอิญผ่านมาและได้แวะเข้ามาในร้าน เขาดูของโบราณจำนวนมากที่อยู่บน ชั้นวางของอย่างตั้งใจ\nเจ้าของร้านสังเกตเห็นว่าเขาสวมชุดสีดำและมีท่าทีเคร่งขรึมราวกับภูผา ส่วนดวงตาก็ดูราวกับอำพันสีทอง\nเพียงแค่แวบเดียว Min'gui ก็รู้ได้ทันทีว่าชายคนนี้ไม่ธรรมดา\n\"ยินดีต้อนรับ คุณลูกค้าสนใจสินค้าชิ้นไหน เชิญเลือกตามใจชอบได้เลยนะคะ\"\nเสียงอันนุ่มนวลของเธอทำลายค่ำคืนที่เงียบสงัด\n\"อ๊ะ... เอ่อ ขอโทษทีนะ\"\nชายคนนั้นยิ้มและมีท่าทีที่เขินอาย\n\"ผมค่อนข้างสนใจของเลียนแบบที่ทำขึ้นมาอย่างประณีตชิ้นนี้\"\nเขาสนใจเศษชิ้นส่วนของแผ่นหยกโบราณชิ้นหนึ่ง\nแสงจันทร์สาดส่องลงมายังวัตถุอย่างทั่วถึง เผยให้เห็นเงาตำหนิต่าง ๆ ส่วนตามพื้นผิวก็เต็มไปด้วยร่องรอยที่ทั้งตื้นและลึก แสดงให้เห็นว่าผิวและขอบของแผ่นหยกชิ้นนี้ สึกหรอและชำรุดอย่างรุนแรง ซึ่งทำให้ไม่สามารถอ่าน หรือดูลวดลายและข้อความที่เคยมีได้ ดูแล้วน่าจะผ่านช่วงเวลาที่ยากลำบากมาพอสมควร\n\"ของเลียนแบบ...? คุณรู้ได้ยังไง?\"\nMin'gui นั้นเคยชินกับการพูดจายียวนของลูกค้า แต่คำพูดสบประมาทที่แสนจะตรงไปตรงมานี้ ก็ยังทำให้เธอรู้สึกไม่พอใจ\nยิ่งไปกว่านั้นวัตถุโบราณชิ้นนี้เคยถูกค้นพบโดยนักผจญภัย จากใต้วังร้างแห่งเหวลึก ตอนนั้นเธอต้องพยายามออดอ้อนเซ้าซี้ และใช้ทรัพย์สินไปเกือบครึ่งหนึ่ง ก่อนที่จะซื้อมันมาได้อย่างยากลำบาก ซึ่งหากเป็นของปลอมจริง ๆ ล่ะก็ ไม่เพียงแต่จะขาดทุนย่อยยับเท่านั้น แต่ชื่อเสียงของร้านขายของเก่า Xigu Antiques ก็จะเสื่อมเสียอย่างมากด้วย\nดังนั้น Min'gui จึงได้ตัดสินใจ ว่าไม่เพียงแต่จะต้องหาทางไล่ลูกค้า ที่จะมาทำลายกิจการของเธอออกไปเท่านั้น แต่ยังต้องคิดหาวิธีที่จะขายแผ่นหยกชิ้นนี้ให้เขาไปให้ได้อีกด้วย\n\"เชิญคุณลูกค้าวิจารณ์ต่อโดยละเอียดเถอะ\"\n————————\n\"อย่างที่ทุกคนทราบกันดี เมื่อ 2,500 ปีก่อน ทวีป Teyvat นั้นเต็มไปด้วยภัยพิบัติทางธรรมชาติมากมาย เหล่าทวยเทพต่างทำสงครามเข้าห้ำหั่นกันเอง พวกมนุษย์ทุกคนในทั่วทุกมุมโลกต่างก็ได้รับผลกระทบ ซึ่งในสมัยนั้น ถึงแม้ว่าจะยังไม่ได้ถูกแบ่งออกเป็นเจ็ดประเทศอย่างทุกวันนี้ แต่ผู้คนก็แบ่งออกเป็นเผ่า, รัฐและประเทศเหมือนกัน...\"\n\"เหล่าเทพอสูรที่ถูกลืมเลือนชื่อไปอย่างยาวนานนั้น ครั้งหนึ่งเคยได้รับความคิดถึง, เคารพบูชา หรือแม้กระทั่งได้รับความรัก ด้วยเหตุนี้ เหล่าผู้คนในยุคโบราณจึงนำไข่มุกจากท้องทะเล, หยกจากเทือกเขา, หินสวยงามจากที่ราบ, คริสตัลเกลือจากผืนดิน ทั้งหมดนี้เพื่อนำมาทำให้เป็นรูปร่างเหมือนกับเทพเจ้าของพวกเขา\"\n\"แผ่นหยกนี้ก็คือสิ่งของที่หลงเหลืออยู่จากยุคสมัยนั้น มาจากชนเผ่าหนึ่งที่เคารพบูชาราชาแห่งหิน... แน่นอน ในสมัยนั้นอาจจะไม่ได้เรียกท่านลอร์ดแห่งหินของเราว่าราชาแห่งหินก็ได้\"\n\"ในยุคสมัยที่ผู้คนเฝ้ามองดูเทพทั้งหลายเข้าห้ำหั่นกัน ราชาแห่งหินยังไม่ได้ตั้งระบบค่าเงินของทั้งเจ็ดประเทศและทำเหรียญ Mora ขึ้นมา ด้วยเหตุนี้ ชนเผ่าดังกล่าวจึงใช้ทองคำและหินที่ขุดพบโดยบังเอิญเป็นตัวกลาง และใช้ภาพเหมือนของราชาหินเป็นหลักประกันความมั่นคงของมูลค่า\"\n\"อย่างที่คุณเห็น... สติปัญญาของมนุษย์นั้นช่างวิเศษ พวกเขาบุกเบิกเส้นทางของตัวเองก่อนที่ราชาหินจะจัดการเสียอีก\"\nชายคนนั้นนิ่งเงียบและคิดถึงการแสดงความเห็นของเขาเมื่อครู่\nแสงจันทร์นวลผ่องปกคลุมร่างของเขาราวกับจะทำให้ร่างของเขาหดเล็กลงไป\n\"แผ่นหยกแบบนี้หายากมาก ซึ่งมันมักจะถูกฝังอยู่ตามลำธารบนภูเขา เนื่องจากถูกแกะสลักอย่างประณีตโดยมนุษย์ จึงทำให้ชิ้นส่วนแต่ละชิ้น มีเอกลักษณ์เฉพาะตัว... ดังนั้นมันจึงมักถูกตั้งราคาที่สูงเสียดฟ้าในตลาด มันจึงไม่ใช่เรื่องเกินจริงที่จะกล่าวว่ามูลค่าของมัน นั้นไม่สามารถประเมินได้\"\n\"เสียดายก็เพียงแต่ สินค้าชิ้นนี้ของร้านคุณเป็นของเลียนแบบที่ทำขึ้นมาในสมัยใหม่ บางทีอย่างนานที่สุดก็น่าจะเป็นช่วงเวลาของคุณพ่อของคุณ\"\n\"ในหมู่นักสะสมพูดกันว่า \"หยกที่ไม่มีตำหนินั้นไม่ใช่หยกที่แท้จริง\" หยกชิ้นนี้น่ะมีตำหนิน้อยเกินไป เนื้อหยกก็ใสจนเกินพอดี... เพราะฉะนั้น เลยไม่เหมือนของที่ทำขึ้นในสมัยของคนในยุคโบราณ\"\n\"นอกจากนี้ภาพสลักบนแผ่นหยกยังเป็นรูปผู้หญิง ซึ่งรูปแบบอย่างนี้น่ะ ไม่ค่อยมีในสมัยนั้นหรอกนะ\"\nชายคนนั้นหยิบแผ่นหยกขึ้นมา แล้วมองดูอย่างละเอียดภายใต้แสงจันทร์\n\"แม้ว่าจะมีตำนานเล่าขานในหมู่ผู้คน แต่คำกล่าวที่ว่าราชาหินกลายร่างเป็นหญิงน่ะ ยังไม่เคยปรากฏในบันทึกทางประวัติศาสตร์มาก่อน และก็ไม่มีหลักฐานทางกายภาพด้วย...\"\nชายคนนี้ถึงแม้ว่าอายุยังน้อย แต่เขากลับทำตัวเหมือนผู้ใหญ่และอวดรู้\n\"นี่เป็นสิ่งที่คุณลูกค้ายังไม่รู้...\"\nMin'gui แสยะยิ้มราวกับจิ้งจอกเจ้าเล่ห์หยอกล้อนายพรานผู้ด้อยประสบการณ์\n\"ไม่ทราบคุณลูกค้าอยากจะฟังฉันเล่าเรื่องสักเรื่องไหม?\"\nเจ้าของร้านหรี่ตามองและเตรียมตัวที่จะเล่าเรื่อง..."
          }
        ]
      },
      {
        "title": "ตอนที่ 2",
        "desc": [
          {
            "type": "RichText",
            "text": "นิยายแฟนตาซีของ Liyue ที่บอกเล่าเรื่องราวในอดีตของราชาแห่งหินที่ได้แปลงกายเป็นคนธรรมดาลงมาในโลกมนุษย์ ภูเขาที่สลับทับซ้อนกันนั้นเทียบได้กับคำพูดเพ้อเจ้อที่ทั้งจับต้องได้และจับต้องไม่ได้\nในยุคสมัยที่เหล่าทวยเทพลงมาอาศัยอยู่ร่วมกันกับมนุษย์ ซึ่งหนึ่งในนั้นก็คือราชาหินที่ผู้คนต่างเคารพและบูชา\nในยุคสมัยนั้น ผู้คนต่างพูดกันว่าท่านราชาหินเป็นเทพที่เยือกเย็นและเสียสละ ตัดสินทุกสิ่งด้วยความยุติธรรมและเด็ดขาด แต่กลับไร้ซึ่งความรู้สึกที่มนุษย์ทั่วไปควรจะมี แข็งกระด้างและเย็นชาราวกับหินผา\nแม้จะเป็นอย่างนี้ แต่ผู้คนก็ยังเคารพบูชาและเชื่อมั่นในตัวท่าน เพราะกฎทั้งหลายที่ท่านตั้งขึ้นมานั้น ทำให้เกิดการค้าที่ยุติธรรม และทำให้สังคมมีความเป็นระเบียบ ส่วนราชาหินก็แข็งแกร่งขึ้น และทำให้การดำรงอยู่ของตนเด่นชัดยิ่งขึ้นจากความเชื่อเหล่านั้น\nแต่ถึงแม้ว่าจะเป็นเทพ ก็ยังไม่สามารถควบคุมความเชื่อและความสงสัยของพวกมนุษย์ได้\nแม้จะเป็นเทพผู้ปกป้องความยุติธรรม แต่ก็ไม่สามารถปลูกฝังกฎระเบียบทุกข้อลงไปในจิตใจของคนทุกคนได้\nที่หมู่บ้าน Mingyun Village มีช่างฝีมือทำหยกคนหนึ่ง ซึ่งมีนิสัยขี้เล่นและชอบท้าทาย ทุกครั้งที่ได้รับคำขอ ก็จะทำงานเสร็จในวันสุดท้ายของกำหนดส่ง ด้วยวิธีที่ผู้คนต่างคาดไม่ถึงทุกครั้ง\nหากลูกค้าสั่งทำรูปเหมือนของนักล่าที่เอาชนะสัตว์ร้ายได้ เขาอาจจะได้รับรูปหมูป่าที่หนีอย่างทุลักทุเลแทน\nเมื่อถูกถาม เขาก็จะตอบประมาณนี้:\n\"แม้นักล่าที่กำลังพิชิตสัตว์ร้ายจะไม่เปิดเผยโฉมหน้า แต่จิตวิญญาณที่หาญกล้าของเขาก็จะทำให้สัตว์ร้ายเกรงกลัว\"\nหากลูกค้าสั่งแกะสลักหยกเป็นรูปบุคคลที่ยิ่งใหญ่และทรงอำนาจ ก็คงจะได้บัลลังก์ที่ดูโอ่อ่าแทน\nเมื่อถูกซักถาม เขาก็จะตอบประมาณนี้:\n\"บุคคลที่ยิ่งใหญ่และทรงอำนาจน่ะมีอายุไม่เกินร้อยปี ไม่มีทางอายุยืนไปกว่าบัลลังก์หรอกนะ\"\nก็เป็นแบบนี้ ช่างทำหยกแห่งหมู่บ้าน Mingyun Village นั้นถูกมองว่าเป็น \"คนที่แปลก\" แต่ที่ท่าเรือ Liyue ซึ่งการค้าแสนจะรุ่งเรือง เหล่าคนรวยมักให้ความสนใจ และต้องการที่จะสั่งซื้อกับเขา เพียงเพื่อที่จะมาลุ้นว่าพวกเขาจะได้รับชิ้นงานแบบไหน\n————————\nในคืนหนึ่ง มีผู้หญิงคนหนึ่งมาที่ห้องทำงานของเขา\nเธอสวมชุดเดรสยาวสีดำ ดวงตาของเธอส่องประกายเหมือนอำพันสีทอง ภายใต้ดวงจันทร์เสี้ยวที่ส่องประกาย\nช่างฝีมือไม่เคยรู้จักกับเธอมาก่อน แต่ไม่นานก็พบว่าพวกเขาสามารถพูดคุยกันได้อย่างถูกคอ น่าแปลกที่เธอรู้จักสายแร่และตำแหน่งของหยกในหมู่บ้าน Mingyun Village เป็นอย่างดี เธอพูดถึงสิ่งมหัศจรรย์ต่าง ๆ ในโลกราวกับพูดถึงพี่สาวน้องสาวของตนเอง แล้วก็พูดถึงหยกและหินที่สวยงาม ราวกับพูดถึงลูกสาวสุดที่รักของเธอ...\nแต่มีเพียงเรื่องของวัฒนธรรม, ประเพณีและการติดต่อทางสังคมเท่านั้นที่เธอแทบจะไม่พูดถึง\nอาจเป็นเพราะไม่คุ้นเคยในวิถีของมนุษย์ อาจเป็นเพราะไม่อยากจะพูดถึง ไม่ว่าจะอย่างไร ที่มาของผู้หญิงคนนี้ จะต้องไม่ธรรมดาอย่างแน่นอน\nอย่างน้อยช่างฝีมือก็คิดอย่างนั้น\n\"ฉันอยากได้แผ่นหยกที่แกะสลักรูปของราชาหินไว้ด้านบนสักแผ่นนึง\"\nหลังจากพูดคุยอย่างสนุกสนาน สุดท้ายผู้หญิงคนนั้นก็พูดสิ่งที่ต้องการออกมา ก่อนที่จะเดินออกไป\n\"แต่คุณต้องไม่แกะสลักใบหน้าของเทพเจ้าหินจากจินตนาการคุณ จะต้องใช้สิ่งที่คุณเห็นเป็นแม่แบบในการแกะสลักภาพเหมือนของราชาหินเท่านั้น\"\n\"ไม่งั้น ฉันจะไม่จ่ายให้แม้แต่ Mora เดียว\"\nจากนั้นทั้งสองคนก็ตกลงกันว่าจะใช้เวลาทั้งหมดสามวัน\nวันแรก ช่างฝีมือใช้เวลาไปกับการสังสรรค์กับเพื่อนสนิทของเขาโดยไม่รับคำขอใด ๆ\nวันที่สอง ช่างฝีมือออกไปข้างนอกเพื่อขึ้นเขาไปตามหาหยกโดยไม่รับลูกค้าใด ๆ ทั้งวัน\nวันที่สาม ช่างฝีมือปิดร้านและนำหยกดิบมาเริ่มงานแกะสลัก เขาเริ่มทำงานตั้งแต่เช้าตรู่ และทำไปจนถึงตอนฟ้ามืด จนในที่สุดก็เสร็จในรวดเดียว\nเมื่อพระจันทร์เสี้ยวขึ้นสู่ท้องฟ้ายามค่ำคืนอีกครั้ง หญิงผู้มีนัยน์ตาสีเหลืองอำพันก็กลับมาอีกครั้ง\nช่างฝีมือแสดงชิ้นงานที่เขาภาคภูมิใจ...\nแผ่นหยกน้ำงามแกะสลักเป็นรูปเทพเจ้า ในรูปลักษณ์ที่เป็นผู้หญิง\nผู้หญิงคนนั้นไม่เข้าใจ จากนั้นก็ขมวดคิ้วและเอ่ยปากถาม\nและนี่คือคำอธิบายที่ได้จากช่างฝีมือ:\n\"วันแรก ฉันถามนักปราชญ์และนักวิชาการเกี่ยวกับวิธีการทำงานของหลักการแห่งเทพหิน แต่ว่านี่ก็เป็นเพียงโครงกระดูก\"\n\"วันที่สอง ฉันขึ้นเขาไปด้วยตัวเองและใช้เวลาทั้งวันเพื่อสำรวจหินบนภูเขา รับฟังการเติบโตของแร่ธาตุและคาดเดาการกำเนิดของราชาหิน แต่นี่ก็เป็นเพียงเลือดและเนื้อ\"\n\"วันที่สาม ฉันหลับตาลงและเริ่มทำการแกะสลักโดยปล่อยทุกอย่างให้เป็นไปตามหัวใจ เริ่มเมื่ออยากจะเริ่ม และหยุดเมื่อต้องการจะหยุด ซึ่งนี่แหละที่เป็นจิตวิญญาณ\"\nช่างฝีมือก็ยิ้มอย่างเจื่อน ๆ และพูดขึ้นมาว่า\n\"แต่ฉันก็ไม่รู้เหมือนกัน ว่าทำไมถึงสลักออกมาเป็นอย่างนี้\"\nผู้หญิงคนนั้นหยิบแผ่นหยกที่แกะสลักเสร็จแล้วขึ้นมา แล้วทำท่าเหมือนกำลังคิดอะไรบางอย่าง\n\"น่าสนใจ นี่ทำให้ฉันนึกถึงอีกเรื่องหนึ่ง...\"\nในขณะที่พูดเธอก็เงยหน้าขึ้นมองด้วยนัยน์ตาสีเหลืองอำพัน และเริ่มเล่าเรื่องราว..."
          }
        ]
      },
      {
        "title": "ตอนที่ 3",
        "desc": [
          {
            "type": "RichText",
            "text": "นิยายแฟนตาซีของ Liyue ที่บอกเล่าเรื่องราวในอดีตของราชาแห่งหินที่ได้แปลงกายเป็นคนธรรมดาในโลกมนุษย์ กฎและความยุติธรรมนั้นก็เป็นเฉกเช่นเดียวกับเรื่องราวลวงตาที่สุดท้ายก็มลายหายไป\nLiyue เป็นดินแดนที่เต็มไปด้วยของล้ำค่า เมื่อมีสมบัติล้ำค่าก็ย่อมมีคนที่ตาแหลมคมดูของพวกออกเป็นธรรมดา นั่นเป็นยุคที่รุ่งเรืองที่สุดของท่าเรือ Liyue ทั้งสินค้าและเงินทองมากมายหมุนเวียนเข้าออกไม่มีหยุดหย่อน\nเช่นเดียวกับตอนนี้ ยุคนั้นเป็นยุคของพ่อค้าและกัปตันที่ร่ำรวย เป็นยุคที่ต้องต่อสู้กับยักษ์ใหญ่ในโลกแห่งการค้าเพื่อความอยู่รอดของธุรกิจ\nเช่นเดียวกับในยุคนั้น ที่มักจะมีลูกเรือและคนงานมากมายนับไม่ถ้วน พลุกพล่านอยู่บนท่าเรืออันกว้างใหญ่\nตามตำนานนั้น ท่านลอร์ดแห่งหินไม่เพียงแต่จะแปลงกายเป็นขุนนางและไปพูดคุยกับผู้มีอิทธิพลใน Yujing Terrace เท่านั้น แต่ยังแปลงกลายเป็นคนธรรมดาท่องไปในหมู่คนงานเหมืองและชาวประมง กะลาสีและพ่อค้าอีกด้วย\nในตอนนั้นมีเจ้าของเรือประมงคนหนึ่งที่ท่าเรือ ซึ่งเป็นคนที่เข้มงวดและหยาบคายต่อคนงานมาก ทุกครั้งที่คนงานทำงานไม่ได้ดั่งใจ เขาจะต่อว่าโดยไม่สนใจข้อแก้ต่างอะไรทั้งสิ้น หรือแม้แต่หักค่าแรงของคนงานด้วย\nวันหนึ่งเจ้าของเรือประมงได้พบกับเด็กหนุ่มคนนี้เข้า\nเขาคือคนงานคนใหม่ที่เจ้าของเรือจ้างมา เขาใส่เสื้อปอน ๆ และผูกผ้าโพกหัวเหมือนชาวประมงทั่วไป ๆ แต่ผิวพรรณและลักษณะท่าทางของเขาบ่งบอกว่าเป็นชาวเขาจาก Qingce Village ที่มาที่นี่เพื่อตามหาอนาคต ใบหน้าเขามีเค้าโครงของภูเขาหินด้วย\nเขาก็เหมือนกับชาวเขาคนอื่นที่เงอะงะ ๆ ที่น่าโมโหไปกว่านั้นคือ เวลาที่คัดแยกของทะเล เขามักจะเลี่ยงของทะเลที่มีหนวดน่าขยะแขยงและเหนียวเหนอะหนะ\n\"นั่นก็ไม่ดีนี่ก็ไม่เอา อะไรก็ไม่ทำ! เธอเป็นลูกหลานคนร่ำคนรวยรึยังไงกัน!\"\nประโยคนี้กลายเป็นข้ออ้างของเจ้าของเรือประมงเพื่อจะหักค่าจ้าง\nเมื่อก่อนเด็กหนุ่มมักจะหัวเราะแบบเซ่อซ่า ๆ แล้วทำงานในมือต่อ จนถึงตอนนี้เขาก็ยังทำตัวเหมือนเช่นเคย\nแต่ในที่สุดอยู่มาวันหนึ่ง เด็กหนุ่มก็เอ่ยปากถามว่า:\n\"ในเมื่อทุกคนล้วนมีสิ่งที่ชอบและสิ่งที่เกลียด แล้วทำไมจะต้องเลือกทำในสิ่งที่เกลียดด้วยล่ะ?\"\nเมื่อถูกเด็กฝึกงานหัวทื่อถอนหงอกเข้าให้ เจ้าของเรือจึงตบหัวเขาด้วยความโกรธ\n\"กฎของโลกมนุษย์ก็เป็นแบบนี้แหละ! ถ้าทุกคนเลือกทำแต่สิ่งที่ตัวเองชอบ คงไม่สามารถทำงานให้สำเร็จได้!\"\n\"แต่เกรงว่านี่คงไม่ใช่เจตนาของท่านราชาแห่งหินที่ได้สร้างกฎนี้ขึ้นมา...\"\n\"พูดอะไรไร้สาระ!\"\n\"อย่างนั้น ผมจะเล่าเรื่องให้คุณฟังสักเรื่องก็แล้วกัน\"\nดวงตาของเด็กหนุ่มเปล่งประกายราวกับหินสีทองบนภูเขา\n\"เธอเล่าเรื่องเป็นด้วยเหรอ?\"\nเมื่อได้ยินว่าเจ้าเด็กหัวทื่อเล่าเรื่องเป็น เจ้าของเรือก็เกิดสนใจขึ้นมา\n\"เล่าสิ...เอ่ แต่มืออย่าหยุดทำงานนะ!\"\nเด็กหนุ่มยิ้มอย่างเจ้าเล่ห์และตาเป็นประกาย\n\"งั้นผมจะเล่าเรื่องแผ่นหยกอันหนึ่งให้ฟัง...\"\nเจ้าของเรือฟังเรื่องเล่าของเด็กหนุ่มซะจนลืมเวลา และลืมเงินค่าแรงที่เอาหักไว้ ซึ่งได้ถูกมือคู่นึงขโมยไปอย่างเงียบ ๆ และเอาไปแจกจ่ายให้กับผู้คน"
          }
        ]
      },
      {
        "title": "ตอนที่ 4",
        "desc": [
          {
            "type": "RichText",
            "text": "นิยายแฟนตาซีของ Liyue ที่บอกเล่าเรื่องราวในอดีตของราชาแห่งหินที่ได้แปลงกายเป็นคนธรรมดาในโลกมนุษย์ ในยุคที่สามารถแยกแยะได้ว่าสิ่งไหนจริงหรือไม่จริงนั้น เรื่องตลกเพียงเรื่องหนึ่งก็สามารถเปิดโปงคำพูดหลอกลวงได้\nนั่นคือยุคที่ของหายากและสิ่งอัศจรรย์มากมายถูกรวบรวมเอาไว้ที่ Liyue\nในคืนหนึ่ง Min'gui เจ้าของร้านของโบราณ Xigu ได้เล่าเรื่องราวต่าง ๆ กับชายหนุ่มนิรนามท่าทางร่ำรวยผู้ศึกษาของโบราณ\nสิ่งที่พวกเขาถกเถียงกันก็คือเรื่องของหยกแผ่นหนึ่ง\nอย่างที่รู้กันดีว่าการทำเครื่องหยกในสมัยโบราณของ Liyue นั้นไม่จำเป็นต้องใช้เงินทุนมากมาย แต่การทำของปลอมที่ประณีตและสวยงาม อาจมีราคาที่แพงกว่า แต่ก็เป็นสิ่งที่พ่อค้ายอมรับได้\nสิ่งที่ยากคือการสร้างเรื่องราวที่สวยงาม\nเช่นเดียวกับช่างทำหยกที่เตร็ดเตร่อยู่บนเขา และเด็กหนุ่มชาวประมงที่มีนิสัยแปลก ๆ คนพิลึกพวกนี้มักจะเข้าใกล้หัวใจของสิ่งต่าง ๆ เสมอ\nราชาแห่งหินได้ตั้งกฎและพันธสัญญาขึ้น แต่ไม่ได้บังคับให้มนุษย์ใช้ชีวิตตามแบบแผนอำนาจที่สมบูรณ์นี้ เพราะเขารู้ดีว่ากฎและพันธสัญญาเป็นเพียงอุบายไม่ใช่เป้าหมาย ความสมดุลและความหมายลึกซึ้งที่แท้จริงนั้น อยู่ที่การตื่นตัวและการเลือกของแต่ละคนเอง\nเจ้าของเรือประมงจอมโหดกลับไม่เข้าใจสิ่งนี้ จึงถูกคนงานเยาะเย้ย\nมนุษย์ก็เช่นกัน ของโบราณก็เช่นกัน สิ่งที่กำหนดมูลค่าของมันไม่ใช่ระดับความหายากหรือฝีมือ แต่เป็น \"เรื่องราว\" เบื้องหลังต่างหาก\nหนุ่มร่ำรวยไม่เข้าใจเรื่องนี้เลยแม้แต่น้อย ดังนั้นเขาจึงบอกว่าแผ่นหยกนี้คือของปลอมและลดมูลค่าของมันลง\nแต่สมบัติล้ำค่ามากมายนับไม่ถ้วนในร้านของโบราณ Xigu นั้น หากใช้สายตาที่เฉียบแหลมพินิจพิเคราะห์ดูแล้ว สิ่งเหล่านี้คงกลายเป็นเพียงฝุ่นผงเท่านั้น\nอย่างเช่นน้ำตาคนรักของกัปตันที่ไหลรินในท้องทะเล ที่ได้กลายเป็นไข่มุกอมตะ และอย่างเช่นราชาในอดีตองค์หนึ่งที่ได้แกะสลักรูปเหมือนของภรรยาที่ล่วงลับ และผนึกวิญญาณของตนไว้ในนั้น\nเรื่องราวเหล่านี้ค่อย ๆ จางหายไป แต่มันกลับเป็นตำนานที่เก็บเอาไว้ภายใต้เปลือกของโบราณวัตถุ\n\"เป็นเรื่องที่น่าสนใจมาก ข้าจะซื้อของปลอมชิ้นนี้\"\nหนุ่มร่ำรวยพยักหน้าด้วยรอยยิ้มในดวงตาที่สุกสกาวราวทองคำ\n\"ฟังเรื่องของข้าแล้ว ท่านยังคิดว่านี่คือของปลอมอยู่เหรอ?\"\nMin'gui ถอนหายใจเบา ๆ\n\"แน่นอน\"\nหนุ่มร่ำรวยอดไม่ได้ที่จะยิ้ม ดูเหมือนว่าตั้งแต่เข้ามาในร้านเขายังไม่ได้ยิ้มอย่างมีความสุขเช่นนี้เลย\n\"ก็เหมือนกับเรื่องที่เจ้าเล่า แผ่นหยกอะไรนั่นเป็นเพียงเรื่องของสกุลเงินในสมัยโบราณ ที่ข้าปั้นเรื่องขึ้นมาก็เท่านั้น\""
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "บันทึกการเดินทางราชาแห่งหิน"
          }
        ]
      }
    ]
  }
}