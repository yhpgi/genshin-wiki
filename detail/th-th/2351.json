{
  "epId": 2351,
  "name": "เจ้าหญิงหมูป่า",
  "iconUrl": "https://bbs.hoyolab.com/hoyowiki/picture/book/The Boar Princess_icon.png",
  "menuId": 12,
  "menuName": "หนังสือ",
  "version": 0,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "เจ้าหญิงหมูป่า"
          }
        ]
      }
    ],
    "body": [
      {
        "title": "ตอนที่ 1",
        "desc": [
          {
            "type": "RichText",
            "text": "เนิ่นนานมาแล้ว ในอาณาจักรแห่งป่า... จะมีตำนานใดเล่าขานอยู่กันนะ?\nเจ้าหญิงหมูป่า - เจ้าหญิงหมูป่า ตอนที่ 1 เรื่องราวของมิตรภาพ ความรัก และความตาย\nหนึ่งในเรื่องเล่าของอดีตกาล สรรพสิ่งในโลกนี้นั้นมีอาณาจักรของตนเอง\nในช่วงเวลานั้น เมือง Mondstadt ในตอนนี้ยังเป็นเพียงแค่ผืนป่าผืนน้อย ๆ เป็นเพียงแค่สนามวิ่งเล่นของพวกหมูป่า\nอาณาจักรของพวกหมูป่านั้นตั้งอยู่ในผืนป่าแห่งนี้ ราชอาณาจักรอุดมสมบูรณ์และมีความสุขภายใต้การปกครองของราชาหมูป่า\nราชามีเจ้าหญิงตัวน้อยน่ารักอยู่ตนหนึ่ง เธอมีจมูกที่สวยงามที่สุด เขี้ยวที่ขาวใสที่สุดและขนที่นุ่มสลวยที่สุดในผืนป่าแห่งนั้น\nเจ้าหญิงทั้งสง่าและใจดี ทุกวันจะหาผลไม้ที่ทั้งหวานและฉ่ำน้ำที่สุดไปให้แก่เหล่าราษฎร\nไม่ว่าจะเป็นผลราสเบอร์รี่ที่หวานอมเปรี้ยว แอปเปิลแสนกรอบหรือแม้แต่เห็ดที่แสนอร่อย เจ้าหญิงล้วนส่งมันให้เหล่าเพื่อน ๆ ของเธอทั้งสิ้น\nหมูป่าทั้งหลายในอาณาจักรล้วนรักราชาและเจ้าหญิงของพวกเขา ทุกวันพวกมันจะสรรเสริญด้วยถ้อยคำว่า:\n\"อู๊ด... อู๊ดดด! ราชาจงเจริญ ขอแค่มีเขาอยู่ พวกเราก็จะมีน้ำผลไม้อร่อย ๆ ให้กินตลอดไป!\"\n\"อู๊ด... อู๊ดดด! ขอบคุณท่านเทพแห่งสายลม ที่ทำให้ท่านราชามีเจ้าหญิงที่น่ารักและหลักแหลมถึงเพียงนี้!\"\n(\"มีตัวหนังสือเล็ก ๆ เขียนเป็นประโยคบนหน้านี้: ป๊ะป๋า ถ้าเกิดหนูเป็นเด็กดีไม่กินลูกอม วัน ๆ สวดขอพร ถ้างั้นแล้วหนูจะกลายเป็นหมูป่าได้ป่าว? หนูอยากเป็นหมูป่า พวกมันอร่อยดีอ่า\")"
          }
        ]
      },
      {
        "title": "ตอนที่ 2",
        "desc": [
          {
            "type": "RichText",
            "text": "ดินแดนน้ำแข็งอันไร้ซึ่งชีวิต ดินแดนที่เทพแห่งลมผู้อารีไม่เคยได้ย่างกราย เหตุใดจึงกลายเป็นแดนอันเปล่าเปลี่ยวไปได้นะ?\nเจ้าหญิงหมูป่า ตอนที่ 2 เรื่องราวดำเนินต่อไปในทุ่งน้ำแข็งแห่งนี้\nแต่ทางเหนือของป่าหมูป่า (the boar forest) นั้นมีทุ่งน้ำแข็งที่เย็นยะเยือกอยู่\nในเวลานั้น Barbatos ผู้มีนิสัยขี้เล่นยังไม่มาถึงดินแดนแห่งนั้น จึงทำให้มีหิมะและน้ำแข็งปกคลุมไปหมดทุกที่\nสิ่งมีชีวิตทุกชนิดที่ก้าวย่างเดินเข้าไปในดินแดนแห่งนั้นล้วนถูกแช่แข็งเท้าในทันทีที่เหยียบ\n\"บรื๋อออ หนาวว หนาวววว กรงเล็บของฉันจะเป็นน้ำแข็งอยู่แล้ว\"\nแม้แต่ผู้ที่ทั้งกล้าหาญและแข็งแกร่งที่สุดอย่างราชาหมูป่า เมื่อเดินเข้าไปในแดนน้ำแข็งนั้นก็ต้องหนาวจนทนไม่ได้:\n\"อู๊ดด อู๊ดดด หนาววว จมูกฉันหนาวจนเป็นสีม่วงแล้ว!\"\nแต่ว่าที่นั่นมีเพียงฝูงหมาป่าน้อยเท่านั้นที่อาศัยอยู่ได้\n(ด้านล่างสุดของหน้านี้ มีข้อความที่ช่างไร้เดียงสาเขียนเอาไว้: \"ป๊ะป๋า ทำไมกรงเล็บของเจ้าหมาป่าน้อยไม่ถูกแช่แข็งอ่า?\")"
          }
        ]
      },
      {
        "title": "ตอนที่ 3",
        "desc": [
          {
            "type": "RichText",
            "text": "\"เจ้าจะถูกพรากความหวังไปตั้งแต่นี้!\" โชคชะตาของลูกหมาป่าที่ต้องต่อสู้กับคำสาปอันแสนโหดร้ายจะเป็นอย่างไรต่อไป?\nเจ้าหญิงหมูป่า ตอนที่ 3\nเจ้าหมาป่าตัวน้อยยังเป็นเพียงเด็กที่ไร้ความกังวลซึ่งมีดวงตาสีฟ้าสดใสและมีขนสีเทาอยู่ทั่วร่างกายของเขา\nเมื่อเขาโกรธ เขาจะดูเหมือนรูปปั้นหมาป่าที่แกะสลักอยู่บนมหาวิหารของ Mondstadt เปี๊ยบเลย!\nแต่มีอยู่วันหนึ่ง ในตอนที่เขากำลังออกล่าอยู่ในป่า เขาได้เผชิญหน้ากับอสูรกระรอก Woobaka โดยบังเอิญ!\nบนดินแดนอันเก่าแก่ ไม่มีอสูรร้ายหรือมังกรตนไหนจะร้ายกาจไปกว่า Woobaka อีกแล้ว! เขาเกลียดทุกสิ่งที่เป็นเรื่องดี สาบานตนว่าจะทำให้ทุกสิ่งที่ดีงามนั้นล่มสลายไป\nเมื่อเขามองเห็นเจ้าหมาป่าน้อยที่กำลังมีความสุขก็โกรธขึ้นมาทันที! เขาด่าทอสาปแช่ง:\n\"จี๊ดด จี๊ดดด ฉันโกรธมากเลยนะ! ฉันจะแทงหัวใจของเขาด้วยหอกน้ำแข็งและเขาจะไม่มีความหวังและศรัทธาอีกต่อไป!\"\nดังนั้น Woobaka จึงเริ่มที่จะสาปเจ้าหมาป่าน้อยด้วยเวทมนตร์ของเขา\nแต่เจ้าหมาป่าน้อยหลบหลีกไปมาและกิน Woobaka เข้าไปอย่างไม่พูดพร่ำทำเพลง!\nWoobaka ทั้งโกรธและวิตก ทั้งด่าและสาปแช่งอยู่ในปากของหมาป่าน้อย ใช้คำพูดที่หยาบคายที่สุดตั้งแต่ตนเกิดมาด่าทอไป เจ้าหมาป่าได้ยินเสียงดังมาจากในป่า และนั่นก็ทำให้เขารู้ว่าตนได้ทำผิดไป\n\"โบร๋วว ขอโทษทีนะ คุณกระรอก ฉันคิดว่าคุณเป็นหนูที่กินได้น่ะ!\"\nในใจของเจ้าหมาป่าน้อยอยากจะพูดอย่างนั้น แต่เมื่อเขาอ้าปาก... Woobaka ผู้นั้นก็ไหลลงท้องไปซะแล้ว\n(มีการแปะบันทึกเล็ก ๆ ไว้ตรงนี้ เขียนไว้ด้วยตัวหนังสือที่ดูเป็นผู้ใหญ่: \"เพราะงั้นนะ Lily อยู่ข้างนอกห้ามกินของมั่วซั่วนะ\")"
          }
        ]
      },
      {
        "title": "ตอนที่ 4",
        "desc": [
          {
            "type": "RichText",
            "text": "ลูกหมาป่าเติบโตขึ้นจากความเหงาและหนาวเหน็บ ความลับในอดีตของหมาป่าผู้เดียวดายได้เผยออกมาแล้ว\nเจ้าหญิงหมูป่า ตอนที่ 4\nก็เป็นอย่างนี้ ก็ไม่รู้ว่าในท้องของเจ้าหมาป่าน้อยนั้นเกิดปฏิกิริยาเคมียังไง อยู่ ๆ คำสาปของ Woobaka ก็ส่งผล!\nในคำสาปของกระรอก หัวใจของเจ้าหมาป่าน้อยถูกเสียบแทงด้วยหอกน้ำแข็ง จากนั้นมันก็กลายเป็นหมาป่าเย็นชาเป็นต้นมา เมื่อมีสัตว์ตัวอื่นมาสนใจเขา เขาก็จะด่าทอด้วยถ้อยคำที่หยาบคายหรือไม่ก็ทำเรื่องที่โหดร้าย จากนั้นเขาก็เริ่มเป็นที่รังเกียจของสัตว์ทั้งหลายอย่างช้า ๆ\nจากนั้นเป็นต้นมา ฝูงหมาป่าทั้งหลายเมื่อพูดถึงเขาต่างก็จะบอกว่า：\n\"วู๊ฟฟ วู๊ฟฟ ~ เป็นหมาป่าที่เห็นแก่ตัวจริง ๆ เจ้าเด็กนี่น่ารังเกียจมาก ๆ\"\n\"วู๊ฟฟ วู๊ฟฟ ~ ใช่ ๆ เป็นหมาป่าที่ใจดำชะมัด ใครก็ไม่อยากจะเข้าใกล้เขา\"\nจากนั้น เจ้าหมาป่าน้อยก็ต้องเสียเพื่อนไปตัวแล้วตัวเล่า เขาผู้แสนโดดเดี่ยวไม่ได้รับการต้อนรับจากป่าผืนนี้อีกต่อไปแล้วจึงทำได้แค่ออกเดินทางไปยังแดนเหนือ\nพายุหิมะที่โหมกระหน่ำนั้นทำให้ไม่มีสิ่งมีชีวิตไหนสามารถเข้าไปได้ แต่หัวใจของเจ้าหมาป่าน้อยนั้นได้เย็นเป็นน้ำแข็งแล้ว มันจึงไม่เกรงกลัวต่อความหนาวเย็นอีกต่อไป\nดังนั้น เขาจึงเริ่มใช้ที่นี่เป็นบ้าน กลายเป็นหมาป่าเพียงตัวเดียวที่อาศัยอยู่ในดินแดนน้ำแข็งนี้\n(ที่มุมของหน้านี้มีลายมือของเด็กผู้หญิงมาเขียนเอาไว้: \"ป๊ะป๋า แล้ว woobaka ล่ะ?\")"
          }
        ]
      },
      {
        "title": "ตอนที่ 5",
        "desc": [
          {
            "type": "RichText",
            "text": "\"ไม่มีใครควรต้องได้เจอโชคชะตาแบบนี้\" เจ้าหญิงหลั่งน้ำตาแห่งความเห็นใจต่อหน้าผู้ร่วมทาง ปณิธานอันมุ่งมั่น จะละลายน้ำแข็งอันเยือกเย็นได้ในที่สุด\nเจ้าหญิงหมูป่า ตอนที่ 5\nวันหนึ่ง เจ้าหญิงหมูป่าได้ยินเรื่องราวของหมาป่าน้อย เธอรู้สึกเสียใจถึงเรื่องที่เกิดกับเจ้าหมาป่าเป็นอย่างมาก\nดังนั้นเจ้าหญิงจึงถามเหล่าราษฎรถึงวิธีการเอาน้ำแข็งออกจากหัวใจของหมาป่าน้อยและทำให้เขากลับมาเป็นเด็กชายที่น่ารักดังเดิม?\nถามไปถามมา มีเพียงสุนัขจิ้งจอกที่ฉลาดและเต่าที่มีอายุยืนเท่านั้นที่รู้คำตอบ...\n\"หงิง หงิงง... มีเพียงหัวใจและไฟที่แท้จริงเท่านั้นที่สามารถละลายผลึกน้ำแข็งที่ชั่วร้ายได้... หงิง หงิงง...\" สุนัขจิ้งจอกกล่าว\n\"มิตรภาพต้องการการเสียสละ เพียงการเสียสละเท่านั้นที่สามารถสร้างมิตรภาพได้ ขอโทษทีนะ ฉันร้องไม่ได้\" คุณปู่ผู้น่าเชื่อถือกล่าว\nเจ้าหญิงหมูป่าผู้หลักแหลมเข้าใจเหตุผลในทันที ดังนั้นเธอจึงเช็ดน้ำตาและคำนับนักปราชญ์ทั้งสอง:\n\"อู๊ดด อู๊ดด... ขอบคุณท่านทั้งสอง ฉันอยากจะเชิญพวกท่านไปหาเจ้าหมาป่าน้อยกับฉันและเป็นพยานแห่งมิตรภาพครั้งแรกของพวกเรา\"\nสุนัขจิ้งจอกและเต่าเมื่อได้ยินคำขอของเจ้าหญิงที่แสนถ่อมตน หัวใจของพวกเขาก็เต็มไปด้วยความสุข ดังนั้นพวกเขาจึงร่วมเดินทางไปยังทิศเหนือพร้อมกับเจ้าหญิง\n(ด้านล่างของหน้านี้มีกระดาษโน้ตแปะอยู่ซึ่งดูเหมือนว่าจะเป็นพ่อของผู้อ่านตัวน้อยนี้ \"เต่าไม่มีเสียง เราไม่สามารถทำให้เขาส่งเสียงได้ เพราะว่าคุณลุงเต่านั้นสุภาพมาก ดังนั้นจึงต้องอธิบายเป็นพิเศษ\")"
          }
        ]
      },
      {
        "title": "ตอนที่ 6",
        "desc": [
          {
            "type": "RichText",
            "text": "เจ้าหญิงและนักปราชญ์ทั้งสอง ได้เดินก้าวผ่านดินแดนรกร้างและปีนข้ามภูเขาหิมะ จนได้พบกับชาวเมืองลึกลับ...\nการผจญภัยในภูเขาหิมะได้เริ่มต้นขึ้นใน เจ้าหญิงหมูป่า (VI)\nบนหน้าปกมีคนเขียนด้วยลายมือเด็ก ๆ ว่า: \"ถ้าพ่อกลับบ้านแล้ว จะต้องเล่าเรื่องภูเขาหิมะให้หนูฟังด้วย!\"\nดังนั้นเจ้าหญิงและนักปราชญ์ทั้งสอง จึงมุ่งไปยังพื้นที่ที่เต็มไปด้วยหิมะอันหนาวเหน็บ ซึ่งอยู่ทางขั้วโลกเหนือ\nที่นี่เต็มไปด้วยน้ำแข็งและหิมะอยู่ทุกหนทุกแห่ง แม้แต่สัตว์ร้ายที่กล้าหาญและแข็งแกร่งที่สุด หรือพังพอนที่มีความสามารถในการขุดสูงที่สุด ก็ยังไม่สามารถแม้แต่จะหาเศษเสี้ยวของหญ้าอุ่น ๆ หรือผลไม้ฉ่ำ ๆ เจอได้\nเจ้าหญิงสั่นไปทั้งตัวท่ามกลางหิมะอันหนาวเหน็บ แต่เธอก็ไม่สะทกสะท้าน แต่กลับเดินเข้าไปในส่วนลึกของลมหนาวโดยไม่หันกลับมามอง\nจิ้งจอกผู้เฉลียวฉลาดและเต่าที่น่าเชื่อถือ ไม่สามารถทนต่อลมหนาวและหิมะที่พัดมาได้ พวกเขาจึงพากันชักชวนเจ้าหญิงว่า:\n\"หงิง~ การเสี่ยงในสถานที่ที่หนาวเย็นและอันตรายเช่นนี้ ถ้าราชารู้เข้าล่ะก็ ท่านจะต้องเป็นห่วงแน่ ๆ พวกเรากลับไปกันเถอะ หงิง~\"\n\"ใช่ ๆ ฉันกลัวว่าลมและหิมะจะรุนแรงและหนาวยิ่งขึ้น... ทำไมพวกเราไม่หยุดพักและรอให้ลมสงบก่อนล่ะ? ขออภัย ฉันทำเสียงอย่างนั้นไม่ได้\"\nแต่เจ้าหญิงผู้แน่วแน่ไม่ได้ทำตามคำแนะนำของนักปราชญ์ทั้งสอง แต่กลับมุ่งมั่นที่จะเดินต่อไปท่ามกลางความหนาวเหน็บของขั้วโลกเหนือ\nในโลกนี้จะมีสิ่งใดน่านับถือไปกว่าการช่วยเหลือญาติสนิทและมิตรสหายที่หายไป เพื่อกอบกู้มิตรภาพและความรักเหล่านั้นกลับมากันล่ะ?\nเรื่องก็เป็นแบบนี้ พวกเขาก็เดินต่อไป เดินไปเรื่อย ๆ จนถึงขั้นอุ้งเท้าและกรงเล็บเย็นจนกลายเป็นสีม่วง จนถึงขั้นอากาศที่หายใจออกมาเย็นจนกลายเป็นหิมะ\nบนเขาสูงที่ถูกปกคลุมไปด้วยน้ำแข็ง ไปต่อยังแม่น้ำที่แม้ว่าทุกอย่างจะยังคงไหลอยู่ แต่ก็เต็มไปด้วยน้ำแข็ง จากนั้นเจ้าหญิงก็ได้พบกับภูต ที่บินไปมาท่ามกลางลมหนาว\nบนเขาสูงที่ถูกปกคลุมไปด้วยน้ำแข็งนั้น เป็นที่อยู่อาศัยของเหล่าภูตโบราณที่แสนฉลาด พวกเธอไม่มีรูปร่างที่ตายตัว แต่ว่าครอบครองพลังเวทที่แข็งแกร่งมาก\n\"อู๊ด~อู๊ด~ คุณคือผู้นำของที่นี่งั้นรึ? ขอร้องล่ะ คุณช่วยนำพวกเราออกไปจากพายุหิมะนี้ทีได้มั้ย?\"\nเจ้าหญิงเอ่ยถามอย่างสุภาพ ด้วยสภาพที่หนาวซะจนกีบเท้าสั่นไปมา\nจิ้งจอกผู้ฉลาดเฉลียวและลุงเต่าผู้น่าเชื่อถือเองก็มองไปยังภูตแห่งพายุน้ำแข็งอย่างมีความหวัง พวกมันทั้งสองต่างก็หนาวสั่นซะจนหิมะบนพื้นสั่นตามไปด้วย\n\"ฟู่ว... ฟู่ว...\"\nภูตที่ลอยอยู่ตอบกลับมาว่า\n\"ได้สิ แต่ว่า... ฟู่ว...ฟู่ว...\"\n\"เพื่อเป็นการตอบแทน ข้าจะดูดพลังของพวกเจ้า การเดินทางในพายุหิมะของพวกเจ้านับจากนี้ จะกลายเป็นยิ่งนานยิ่งหิว ยิ่งนานยิ่งเหนื่อย ยิ่งนานยิ่งหนาว แต่ก็ไม่ถึงตาย... น่าจะนะ...ฟู่ว... ฟู่ว...\"\n\"อู๊ด~อู๊ด~ ยังไงซะก็เป็นถึงภูตแห่งพายุน้ำแข็งนี่นะ\" เจ้าหญิงคิดในใจ\n\"มิหนำซ้ำที่นี่ก็มีผู้ที่มีสติปัญญาหลักแหลมที่สุด และเป็นห่วงฉันที่สุดอยู่กับฉันด้วย พวกเขาต้องหาทางออกได้แน่!\"\nเจ้าหญิงตอบรับคำขออย่างไม่ลังเล ถึงขนาดที่ว่าจิ้งจอกผู้เฉลียวฉลาดและลุงเต่าผู้น่าเชื่อถือ ไม่มีเวลาแม้แต่จะให้คำปรึกษา\n\"อู๊ด~อู๊ด~ ข้อเสนอยุติธรรมมาก! งั้นคุณช่วยพาพวกเราไปหาเจ้าหมาป่าน้อยทีนะ\"\nจากนั้นภูตก็แปลงกายเป็นกระแสน้ำแข็งที่เย็นเจี๊ยบ และออกนำเจ้าหญิงผู้แน่วแน่ปีนขึ้นผู้เขาหิมะที่สูงชัน..."
          }
        ]
      },
      {
        "title": "ตอนที่ 7",
        "desc": [
          {
            "type": "RichText",
            "text": "ทุกสิ่งไม่ไร้ค่าเสมอไปในดินแดนน้ำแข็งแห่งนี้ จุดจบอันสมบูรณ์ของมิตรภาพ ความรัก ชีวิตและความตาย!\nนี่คือบทสรุปของเรื่องราวอันน่าประทับใจ - เจ้าหญิงหมูป่า\nเดินทางผ่านลมพายุและความหนาวยะเยือก ในที่สุดเจ้าหญิงก็พบกับหมาป่าน้อย\nร่างของเจ้าหมาป่าน้อยในตอนนี้นั้นถูกปกคลุมไปด้วยหิมะ ดวงตาสีฟ้านั้นไม่ได้ส่องประกายอีกต่อไปและถึงขั้นลืมวิธีที่จะเห่าหอน\n\"วู วู... พี่สาว เธอมาพอดีเลย ฉันกำลังปวดหัวเลยว่าจะกินอะไรดีตอนเที่ยงนี้\"\nเมื่อได้ฟังดังนั้น เจ้าหญิงหมูป่าไม่เพียงแต่น้ำตาไหลเท่านั้น น้ำตาดูเหมือนจะละลายหิมะและน้ำแข็งบนหัวใจของหมาป่าตัวน้อยด้วย\n\"วู... เธอร้องไห้ทำไม?\"\n\"อู๊ดด อู๊ดดด เธออยู่ที่นี่ไม่มีแม้แต่ข้าวเที่ยงให้กิน ฉันไม่เคยเห็นใครน่าสงสารขนาดนี้มาก่อนเลยในอาณาจักรของฉัน\"\n\"เพราะงั้น ฉันจะเสียสละทุกสิ่งทุกอย่างเพื่อเติมเต็มความหิวของเธอ ดีมั้ยล่ะ?\"\nเจ้าหมาป่าน้อยถึงกับอึ้งในสิ่งที่ได้ยิน:\n\"วูฟฟ เธอบ้าไปแล้วเหรอ! ไม่เคยมีใครพูดอย่างนี้ต่อหน้าฉันมาก่อน!\"\nแต่เมื่อเจ้าหมาป่าน้อยได้เห็นแววตาที่แน่วแน่ของเจ้าหญิงแล้ว น้ำแข็งที่ทิ่มแทงหัวใจของเขาอยู่ก็แตกสลายไปอีกหน่อยนึง\n\"ไม่หรอก เพราะงั้น...\"\n\"ฉันจะเสียสละญาติทั้งสองที่แสนฉลาดและน่าห่วงใยมากที่สุดในราชอาณาจักรเพื่อเติมเต็มท้องของเธอ เพื่อมิตรภาพของเราไงล่ะ!\"\nสุนัขจิ้งจอกเอะใจกับคำพูดที่โหดร้ายดังกล่าวและเตรียมที่จะหนีไป แต่เขาก็ถูกเจ้าหญิงและหมาป่าน้อยจับกดเอาไว้ ลุงเต่าเห็นอย่างนั้นก็กลัวสุดขีดและเข้าไปหลบในกระดอง\nเจ้าหมาป่าน้อยและเจ้าหญิงอิ่มเอมไปกับอาหารมื้ออร่อยท่ามกลางหิมะและจากนั้นก็ไปหาถ้ำ พวกเขาเก็บเห็ดจำนวนมาก จากนั้นใช้มอสเพื่อสุมไฟและก็ทำซุปเต่ากินกัน\nด้วยวิธีนี้ หมาป่าน้อยได้เรียนรู้เป็นครั้งแรกเกี่ยวกับความสุขของการแบ่งปันและมิตรภาพ ผลึกน้ำแข็งในหัวใจของเขาค่อย ๆ ละลายไปและน้ำตาแห่งความสุขก็ไหลออกมา\nเจ้าหญิงจับกรงเล็บของหมาป่าน้อยแล้วก็กลับไปยังอาณาจักรด้วยกัน\n(ในหน้าสุดท้ายเป็นการ์ดที่เขียนด้วยลายมือที่ละเอียดอ่อน: \"ที่รัก ฉันคิดว่ามันจะเป็นการดีกว่าที่จะบริจาคหนังสือนิทานเล่มนี้ให้กับห้องสมุด\")"
          }
        ]
      }
    ]
  }
}