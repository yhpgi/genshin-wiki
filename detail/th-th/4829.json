{
  "epId": 4829,
  "name": "สองทหารเสือ (II)",
  "desc": "<p>หนังสือขายดีใน Fontaine เป็นเรื่องราวการวางแผนและการล้างแค้น การปะทะกันของความยุติธรรมและความชั่วร้าย</p>",
  "iconUrl": "https://act-upload.hoyoverse.com/event-ugc-hoyowiki/2023/12/25/115795437/1ab6bb80ae86aab0a1f8064c05b6a72f_7654641724724320789.png",
  "filterValues": {
    "objectType": [
      "ไอเทมเควสต์"
    ]
  },
  "menuId": 9,
  "menuName": "ผลิตภัณฑ์ของ Teyvat",
  "version": 1703827346,
  "components": {
    "textualResearch": [
      {
        "title": "ตอนที่ 2",
        "desc": [
          {
            "type": "RichText",
            "text": "...\n\"จบแล้ว...\" ปืนคาบศิลาสองกระบอกชี้ไปที่ศีรษะของบารอน\nหนึ่งในนั้นมีเลือดหยดลงจากด้ามปืนไม่หยุด \"ติ๋ง... ติ๋ง... ติ๋ง...\"\nราวกับกำลังนับเวลาถอยหลังของชีวิตของผู้ที่ถูกกระบอกปืนชี้\n\"โธ่เอ๊ย พวกขยะ\" ท่ามกลางสายฝนนั้น\nบารอนมองไปยังกลุ่มคนที่ล้มลงเพราะฝีมือของมือปืนทั้งสอง \"ฉันหมดเงินไปตั้งมากมาย สุดท้ายได้มาแค่รอยแผลเป็นตื้น ๆ แค่นี้เหรอ?\"\n\"รู้มั้ยว่าพวกเราเป็นใคร?\" ผู้ถือปืนเอ่ยถาม\n\"รู้แล้วจะทำอะไรได้?\"\n\"แกจะได้รายงานยมบาลถูกไง\"\nแม้ว่าพายุฝนจะถาโถมลงมากระทบใบหน้า ดวงตา ใบหูของเขา...\nแต่เสียงเลือดที่หยดลงมานั้นยังคงชัดเจน ดังติ๋ง... ติ๋ง... ติ๋ง...\n\"...ฉันรู Iris... Tulipe ลูก ๆ ของฉัน\" บารอนตอบ เขาไม่อยากขัดขืนอีกต่อไป\nในคืนที่พายุฝนกระหน่ำเช่นนี้ เขานั่งทรุดกายลงท่ามกลางโคลนอย่างเหนื่อยล้า\nTulipe ถุยน้ำลายไปด้านข้าง\n\"ยังมีหน้าเรียกว่าตัวเองเป็นพ่ออยู่อีกเหรอ? เมื่อยี่สิบปีก่อนที่ฆ่าแม่ของเรา คุณใช้แววตาแบบไหนมองเธอกินยาพิษนั่น?\"\nบารอนถอนหายใจยืดยาวออกมาแล้วหลับตาลง เมื่อนึกย้อนไปในอดีตเมื่อ 20 ปีก่อน\nสิ่งที่ทำให้เขาประหลาดใจก็คือความรู้สึกนั้นไม่ได้อึดอัดอย่างที่คิด\nดวงตาคู่นั้นปรากฏต่อหน้าเขา\nเขาจะไม่รักเธอได้ยังไง?\nท่าทางที่สง่างาม น้ำเสียงหัวเราะอันน่ารื่นรมย์ดังลอยมาจากห้องหนึ่งไปยังอีกห้องหนึ่ง\nแล้วเหลือบมองมาทางเขาด้วยความเขินอาย\nไม่ต้องพูดถึงว่าดวงตาสีน้ำตาลดำของเธอคู่นั้น ราวกับดวงดาวประกายยามค่ำคืน\nเงียบสงบดั่งก้นบึ้งทะเลสาบ\nเขาจะปฏิเสธเธอได้ยังไง?\n\"คุณแต่งงานกับฉันได้มั้ย?\" เมื่อเผชิญหน้ากับแววตานี้ เขาปฏิเสธออกไปไม่ได้เลย\nแต่ทำไมเธอถึงได้ทรยศเขา?\nร้องขอสิ่งต่าง ๆ จากเขามากมาย หรือแม้กระทั่งต้องการให้เขาพาเธอหนีไปใช้ชีวิตด้วยกัน?\nติ๋ง... ติ๋ง... ติ๋ง...\n\"เธอร้องขอมากเกินไป...\" บารอนลืมตาขึ้นพูด\n\"แม่ไม่เคยเรียกร้องอะไร เธอแค่หวังว่าจะใช้ชีวิตที่มั่นคงเหมือนคนอื่น\" Iris โต้กลับ\nเลือดหยดลงมาจากด้ามปืนของเธอ แต่มือของเธอที่จับปืนไว้ไม่สั่นคลอนแม้แต่น้อย\n\"เธอต้องการให้ฉันละทิ้งเงินทองทั้งหมดและหนีไปกับเธอ!\" บารอนตะคอกออกมา\nเด็กสองคนตรงหน้านี้คงไม่เข้าใจว่าอะไรคือเงินทองและสถานะทางสังคม ถึงได้พูดคำที่ไร้เดียงสาแบบนี้ออกมา\n\"เธอแค่ต้องการให้คุณละทิ้งสิ่งจอมปลอม ไม่ต้องแคร์สายตาชาวโลก\nแล้วมอบความรักที่แท้จริงแก่เธออย่างที่คุณเคยพูด\" Iris กล่าว\n\"ถ้าพวกเธอยืนอยู่จุดเดียวกับฉัน ก็คงเลือกเหมือนฉันแน่นอน!\"\n\"ไม่\" Tulipe กล่าวอย่างหนักแน่นว่า \"เราจะไม่ฆ่าคนที่เรารักเพื่อเงินและตำแหน่งอะไรนั่น ปีศาจชั่วร้ายเท่านั้นแหละ ถึงจะทำแบบนั้นได้\"\nบารอนส่ายหน้า เขาไม่อยากโต้แย้งอีกแล้ว\nติ๋ง... ติ๋ง... ติ๋ง...\n\"ทั้งหมดนี้เพื่ออะไรกัน?\" ดูเหมือนเขากำลังถามตัวเองและมือปืนทั้งสองคนนี้\n\"พวกเธอสูญเสียแม่ไป และฆ่าพ่อของตัวเอง... นอกจากมีความผิดแล้ว ยังเหลืออะไรไว้อีก?\"\nIris และ Tulipe มองหน้ากัน ทั้งสองไม่ลังเลใด ๆ\n\"เหลือ... ความยุติธรรมไว้ไง...\"\nเสียงปันดังขั้น 2 นัด ดั่งสายฟ้าฟาดกลางค่ำคืนที่ฝนพรำ\nหยาดฝนทุกหยดต่างสั่นสะท้านด้วยความสะพรึง\nสองพี่น้องยืนอยู่ท่ามกลางสายฝนเป็นเวลาเนิ่นนานโดยไม่ขยับเขยื้อน\nพายุฝนกระหน่ำนี้เสมือนความบ้าคลั่ง แต่ไม่มีสิ่งใดแสบหูเท่าความเงียบของทั้งสองได้เลย\nจากนั้นไม่นาน Iris ก็หยิบ Rainbow Rose ออกมาวางไว้ที่หน้าอกของบารอน\nเธอแทรกตัวไปในอ้อมแขนของพี่ชายแล้วร้องไห้เสียงดัง\nน้ำฝนชะล้างน้ำตาของเธอไหลลงสู่พื้นดินไม่มีใครรู้จัก สู่อาณาจักรแห่งผู้ตาย...\nทันใดนั้น ร่างเธอก็สั่นเทิ้ม กระชากเสื้อของพี่ชาย\n\"เป็นอะไร Iris?\" เขาถาม\n\"พี่ ดูนี่สิ \" เธอชี้ไปยัง Rainbow Rose ที่เพิ่งวางลงไป มันบานละพรั่งอย่างเงียบ ๆ\nท่ามกลางค่ำคืน สีสดใสดุจดั่งโลหิต\n\"Rainbow Rose ที่แม่ชอบ... มันบานแล้ว\"\n\"สองทหารเสือ\" หน้าที่ 358"
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "สองทหารเสือ (II)"
          }
        ]
      },
      {
        "key": "ประเภท",
        "value": [
          {
            "type": "RichText",
            "text": "ไอเทมเควสต์"
          }
        ]
      },
      {
        "key": "หาได้จาก",
        "value": [
          {
            "type": "RichText",
            "text": "ซื้อได้จากเจ้าของแผงหนังสือ \"Hubel\""
          }
        ]
      }
    ]
  }
}