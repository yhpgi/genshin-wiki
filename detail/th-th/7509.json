{
  "epId": 7509,
  "name": "Kompore จอมเจ้าเล่ห์",
  "desc": "<p>ว่ากันว่า ผ้าทอที่มาสเตอร์ Sanhaj Kompore ถักทอขึ้นมาด้วยตนเองนี้ มีเนื้อหาที่สั้นและแปลกประหลาด โดยทั่วไปเชื่อกันว่าเป็นเรื่องราวสมมติที่ไม่เคยเกิดขึ้นจริงมาก่อน</p>",
  "iconUrl": "https://act-webstatic.hoyoverse.com/event-static-hoyowiki-admin/2025/03/17/56c935218b22137b57a910c0f730e7eb_3419871997228669796.png",
  "menuId": 12,
  "menuName": "หนังสือ",
  "version": 1746619307,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "Kompore จอมเจ้าเล่ห์"
          }
        ]
      }
    ],
    "body": [
      {
        "title": "Kompore จอมเจ้าเล่ห์ (I)",
        "desc": [
          {
            "type": "RichText",
            "text": "ว่ากันว่าพรมผืนนี้ถูกทอขึ้นโดย Sanhaj Kompore ผ้ากล้าของเผ่าจ้าวแห่งลมราตรี ด้วยว่าเนื้อหาของมันสั้นและแปลกประหลาด จึงมักถูกพวกชาแมนอาวุโสในเผ่ามองว่าเป็นเรื่องตลก... เช่นเดียวกับเรื่องตลกนับไม่ถ้วนที่ผู้กล้าที่แสนเจ้าเล่ห์คนนี้เคยเล่าในชีวิต พรมผืนนี้เองก็แต่งแต้มด้วยสีดำราวกับคืนเดือนหงายเช่นกัน บางคนบอกว่าเป็นเพราะเส้นไหมที่เขาใช้ บ้างก็บอกว่าเขาใช้หินออบซิเดียนและเปลือกหอยแมลงภู่สีดำบดเป็นผง ถึงได้ย้อมออกมามีเสน่ห์เช่นนี้ได้\nกาลครั้งหนึ่งนานมาแล้ว ในเผ่าจ้าวแห่งลมราตรี มีนักเลงจอมชั่วช้าคนหนึ่งชื่อว่า Kompore ด้วยความที่มีนิสัยชอบฉ้อโกง ลักขโมย และปล้นชิงมาแต่ไหนแต่ไร จึงเป็นที่โจษจันในเผ่ามาโดยตลอด แต่เขากลับมีน้องชายที่ซื่อสัตย์คนหนึ่งชื่อ Sanhaj\nในยุคสมัยโบราณนั้น เจ้าของทางแยกยังคงสัญจรอยู่ในโลกมนุษย์ เพื่อมอบพรแห่งความฝันหรือความตายให้แก่มนุษย์ในหกชนเผ่า นำทางพวกเขาไปสู่แดนปรโลก และหลอมรวมวิญญาณของพวกเขาเข้ากับแม่น้ำสีดำ เขาเป็นเจ้าของอาณาจักรราตรี เป็นทั้ง \"บิดาแห่งหมอเวท\" และ \"มารดาแห่งแดนฝัน\" ตำนานกล่าวว่าเขาสร้างกระท่อมบ่มไวน์เล็ก ๆ หลังหนึ่งไว้ที่ปลายแม่น้ำสีดำ เมื่อดื่มไวน์เห็ดของเขาที่บ่มในกระท่อมนั้น ก็จะสามารถรู้ชะตากรรมของใครก็ได้จากในความฝัน\n\"ถ้าฉันมีพลังนี้ ก็จะทำนายโชคชะตาล่วงหน้า และจะได้รู้ความจริงที่อยู่ใต้พื้นโลกเหมือนกับนักพยากรณ์ของจ้าวแห่งลมราตรีสินะ?\"\nดวงตาของนักเลงกลอกกลิ้งไปมา จากนั้นก็พูดกับตัวเองอีกว่า\n\"ถ้าเป็นอย่างนี้ ความรู้ลึกลับและความฝันต้องห้าม จะนำผลประโยชน์มาให้ฉันมากแค่ไหนกัน? แล้วฉันจะได้ประโยชน์เท่าไหร่จากการต่อรองราคาล่ะ?\"\nKompore จอมเจ้าเล่ห์เริ่มวางแผนอย่างมีเล่ห์เหลี่ยม"
          }
        ]
      },
      {
        "title": "Kompore จอมเจ้าเล่ห์ (II)",
        "desc": [
          {
            "type": "RichText",
            "text": "เพื่อหลอกเอาไวน์เห็ดวิเศษมาจากเจ้าของทางแยก Kompore จึงพา Sanhaj น้องชายผู้ซื่อสัตย์ของเขามาด้วย และพูดกับเขาว่า:\n\"น้องพี่ ความใจดีของนายเป็นที่เลื่องลือไปทั่วเผ่า ฉันรู้ว่านายเป็นคนใจดี พูดจริงทำจริงเสมอ ดังนั้น ฉันขอให้นายใช้ความจริงใจและความเป็นมิตรนั้น สัญญาว่าจะเก็บสิ่งที่เรากำลังจะทำต่อไปนี้ไว้เป็นความลับ\"\nSanhaj ไม่รู้แผนการชั่วร้ายของพี่ชาย จึงพยักหน้ารับปากเขา\n\"ถ้างั้น ฉันจะบอกแผนการของฉันให้นายฟัง แต่นายต้องร่วมมือกับฉัน และอย่าเปิดเผยให้ใครรู้เด็ดขาด:\"\nKompore จึงเล่าแผนการที่เขาคิดขึ้นมาให้ฟัง:\n\"ฉันอยากให้นายไปพบกับเจ้าของทางแยก แล้วบอกว่าฉันป่วยหนัก และนายอยากจะได้ใบสั่งยาจาก 'บิดาแห่งหมอเวท' เพื่อมารักษาพี่ชาย เมื่อถึงตอนนั้น ฉันจะแอบเข้าไปในกระท่อม แล้วฉวยโอกาสขโมยไวน์เห็ดของเขาไป เมื่อมีมันแล้ว พวกเราก็จะสามารถแบ่งปันปัญญาให้กับทุกคนในเผ่าได้มากขึ้น และขจัดปัญหากวนใจได้มากขึ้นด้วย\"\n\"น้องชายคนดีของพี่ คิดดูให้ดีนะ ถ้าเรามีไวน์เห็ดของเจ้าของทางแยก จะเป็นผลดีต่อเผ่าเรามากแค่ไหน? โดยเฉพาะพวกเราสองพี่น้อง?\"\nตอนแรกน้องชายคิดจะปฏิเสธ แต่จนใจที่ตัวเองประมาทเกินไปตอนตอบรับคำขอของพี่ชาย จึงได้แต่ยอมรับแผนการของ Kompore\nแน่นอนว่านี่เป็นเพียงคำพูดของ Kompore ส่วนเรื่องที่ว่า ทำไมเขาถึงเขียนว่าตัวเองเป็นคนชั่วที่หลอกลวงพี่น้อง เรื่องนี้จะเป็นเรื่องจริงหรือเท็จกันแน่? ในเมื่อเขากลายเป็นผู้กล้าของเผ่าไปแล้ว จึงมีน้อยคนนักที่จะกล้าสืบสวนเรื่องนี้"
          }
        ]
      },
      {
        "title": "Kompore จอมเจ้าเล่ห์ (III)",
        "desc": [
          {
            "type": "RichText",
            "text": "แม้ว่า Sanhaj จะตอบรับแผนการของพี่ชาย แต่ในฐานะคนซื่อสัตย์ เขายังคงรู้สึกเจ็บปวดและกังวลกับการที่ต้องหลอกลวงเจ้าของทางแยก ดังนั้นในฝันร้ายอันวกวน Sanhaj จึงเปิดเผยแผนการของพี่ชายให้เจ้าของทางแยกรู้\n\"มารดาแห่งแดนฝัน\" ยื่นแขนสีดำดุจรัตติกาลของเธอออกมา และโอบกอด Sanhaj ที่ซื่อสัตย์เอาไว้ในอ้อมแขน จากนั้นก็จุมพิตที่หน้าผากของเขา ในความฝันอันมืดมิดและเงียบงันนั้น เธอได้ให้อภัยความผิดของ Sanhaj แล้ว มิหนำซ้ำ เธอยังรินไวน์เห็ดลึกลับจากหม้อลงในแก้วหินออบซิเดียน แล้วยื่นให้กับ Sanhaj\nแต่ในตอนนั้นเอง จู่ ๆ Kompore ก็บุกเข้าไปในเต็นท์ของน้องชาย แล้วใช้เชือกป่านเนื้อหยาบรัดคอน้องชายที่กำลังหลับสนิท... ที่แท้เขารู้อยู่แล้วว่าน้องชายจะบอกแผนการของตนกับเจ้าของทางแยก\nด้วยเหตุนี้ ก่อนที่เจ้าของความฝันจะทันได้เตือน Sanhaj ก็ได้ตายด้วยน้ำมือของพี่ชายแท้ ๆ ของตัวเองไปเช่นนี้ และแก้วหินออบซิเดียนที่เต็มไปด้วยไวน์เห็ดก็ร่วงหล่นจากมือ หกรดบนหน้าอกและเชือกป่านที่ชุ่มโชกไปด้วยเลือดที่รัดคอน้องชายไว้แน่น\nอาชญากรรมร้ายแรงนี้ทำให้เจ้าของทางแยกโกรธกริ้วอย่างมาก และเศร้าเสียใจกับการตายของ Sanhaj จึงสาปแช่ง Kompore จอมเจ้าเล่ห์ทันทีว่า: Sanhaj น้องชายผู้เคราะห์ร้ายของเขาจะฟื้นคืนชีพในตัวเขา และทำนายชะตากรรมของเขาให้เป็นจริง ตั้งแต่นั้นเป็นต้นมา ทุกคนที่เขาได้หลอกลวงและสังหาร จะถูกจารึกไว้ในความทรงจำของเขาตลอดไป และทุกคำโกหกที่เขาเคยพูด น้องชายของเขาจะพร่ำพูดซ้ำอีกเป็นพันครั้งในหูของเขา ดังนั้น แม้ Kompore จะได้รับพรจากการดื่มไวน์เห็ด แต่เขากลับแปดเปื้อนบาปและคำสาปที่ไม่มีทางลบล้างด้วยเช่นกัน\nด้วยเหตุนี้ Kompore จึงได้รับชื่อใหม่ว่า \"Sanhaj Kompore\" จนกระทั่งเวลาผ่านไปเนิ่นนาน เมื่อ Tenoch เรียกรวมพลผู้กล้า เพื่อสู้กับกระแสคลื่นคลั่งอันมืดมิดเป็นครั้งสุดท้าย เขาถึงได้พบกับวิธีที่จะไถ่ถอนตัวเองจากคำสาป... แต่นั่นก็เป็นอีกเรื่องหนึ่งแล้ว ฮ่าฮ่า ในทำนองเดียวกันนี้ แม้แต่วันที่การต่อสู้ครั้งสุดท้ายมาถึง ก็ยังมีชาวเผ่ามากมายที่เคยเห็นรอยยิ้มเจ้าเล่ห์ของ Sanhaj Kompore ท่ามกลางราตรีอันมืดมิด... ซึ่งเรื่องนั้นก็คงเป็นเรื่องตลกหรือปริศนาอีกเรื่องหนึ่งของ Sanhaj Kompore เช่นกัน"
          }
        ]
      }
    ]
  }
}