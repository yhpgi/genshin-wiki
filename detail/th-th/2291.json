{
  "epId": 2291,
  "name": "บทวิเคราะห์ \"ราชาแห่งตะวันออก\"",
  "desc": "\"ราชาแห่งตะวันออก\" หรือ \"Touzannou\" ที่ถูกขับร้องในเพลงพื้นบ้าน Watatsumi ส่วนในดินแดนของ Raiden กลับเรียกขานว่า \"Akuou\" แทน เขาเป็นข้าราชบริพารคนแรกของงูยักษ์ Orobashi และเขาเป็นข้าราชบริพารคนสุดท้ายก็เช่นกัน",
  "iconUrl": "https://bbs.hoyolab.com/hoyowiki/picture/book/Debates on the \"Viceroy of the East\"_icon.png",
  "menuId": 12,
  "menuName": "หนังสือ",
  "version": 0,
  "components": {
    "body": [
      {
        "title": "รายละเอียด",
        "desc": [
          {
            "type": "RichText",
            "text": "ชื่อของ \"Touzannou\" ไม่ได้เป็นที่รู้จักกว้างขวาง ต้นกำเนิดของเขาก็แสนจะต่ำต้อย ในบทเพลงแห่งเกาะบางบทเรียกเขาว่า \"เด็กที่ถูกแสงจันทร์และกระแสน้ำทอดทิ้ง\" หรือ \"เด็กที่ถูกแสงจันทร์หลงลืม\" หรือบางทีเขาอาจจะเป็นเด็กกำพร้าที่สูญเสียวงศ์ตระกูลไป หรือไม่ก็อาจเป็นบุตรของผู้ถูกเนรเทศที่ล่องลอยมาตามมหาสมุทร\nแม้ว่าเขาจะไร้ชื่อเสียงเรียงนาม และไม่มีวงศ์ตระกูลที่คอยปกป้องเขาให้เติบโตอย่างปลอดภัย แต่ Watatsumi Omikami ก็ยังรับเด็กคนนี้เอาไว้ เช่นเดียวกับที่เขายอมรับผู้คนที่ถูกกักขังใต้ทะเลลึก\nต่อมา เด็กชายได้เรียนรู้เพลงแห่งวาฬและพิธีกรรมของชาว Watatsumi จากสองพี่น้อง Mouun ความทรงจำถูกย้อมด้วยพระราชวังปะการังและเปลือกหอย ฝูงปลาที่ระยิบระยับและปลาแมคเคอเรลที่ถูกย้อมด้วยประกายสีรุ้ง ร่างกายของเขาแข็งแกร่งขึ้นด้วยการขัดเกลาจากแนวปะการังที่ขรุขระและคลื่นที่ซัดสาดอย่างไม่สิ้นสุด\nเพลงประจำเกาะของตระกูล Yuna ขับขานว่า เมื่อเด็กชายเติบโตขึ้น มิโกะ Mouun ก็เชิญชวนให้เขาแหวกว่ายไปพร้อมกับคลื่นของแสงจันทร์และดวงดาวด้วยกัน ภายในแสงสว่างที่วูบไหว ชายหนุ่มสัมผัสถึงภาษาและอารมณ์ความรู้สึกของอสูรทะเล ด้วยเสียงกระซิบที่อ่อนโยนและโศกเศร้าของมิโกะ เด็กชายจึงได้ตัดสินใจเลือกเส้นทางเดินต่อจากนี้ไป\nว่ากันว่า หลังจากการท่องราตรีในคืนนั้น เด็กหนุ่มก็ได้เข้าถึงกระบวนท่าดาบที่มีชื่อว่า \"Getsumouun\" และ \"Yuushio\" ถึงแม้เด็กหนุ่มจะไม่ได้หลงเหลือลูกหลานเอาไว้ แต่กระบวนท่าดาบแบบนี้ก็ถูกฝึกสอนส่งต่อกันมาโดยซามูไรของ Watatsumi และผ่านการปรับปรุงจากรุ่นสู่รุ่น ดังนั้นจึงไม่เคยสูญหาย ในเกาะ Watatsumi ที่ซึ่งขาดแคลนทักษะและประเพณีการฟันดาบ กระบวนท่าทั้งสองอย่างนี้จึงเป็นสิ่งที่สามารถใช้ต่อสู้จริงและมีชัยเหนือศัตรูได้จวบจนปัจจุบัน\nเมื่อ Watatsumi Omikami ออกเดินทางไปยังทางทิศตะวันออกแบบไม่มีวันหวนกลับ เด็กหนุ่มก็มุ่งสู่แนวหน้า และเข้ายึดเกาะที่ผู้คนแห่งท้องทะเลเรียกกันว่า \"Touzan\" ฉายา \"Touzannou\" ก็คือรางวัลที่ Watatsumi Omikami มอบให้จากการต่อสู้ในครั้งนี้ แต่จากตำนานของชาวบ้านบนเกาะ Yashiori ในปัจจุบัน \"Touzannou\" ที่ทั้งกล้าหาญและน่าสะพรึงกลัวผู้นี้ กลับได้รับฉายาว่า \"ราชาผู้ชั่วร้าย\" ที่แสนโหดเหี้ยม\nในตอนท้าย \"ราชาผู้ชั่วร้าย\" และผู้เป็นนายของเขา ก็ถูกลงโทษโดย \"Musou no Hitotachi\" ส่วน Mouun ที่เคยโต้คลื่นด้วยกันในคืนเดือนหงายนั้น ก็ได้หายไปในพายุขนนกสีดำ ท่ามกลางเสียงคร่ำครวญของผู้คนของเธอ...\nเมื่อยามฝุ่นที่ลอยคลุ้งจางลง เรื่องราวและความหวังทุกอย่างก็มลายหายไป\nสิ่งที่น่าสนใจก็คือ บนเกาะ Watatsumi ในปัจจุบัน ผู้คนก็ยังคงเรียกขานนักรบผู้กล้าหาญและแข็งแกร่งเหล่านั้นว่า \"ลูกหลานของ Touzannou\" ถึงแม้ว่า \"Touzannou\" ที่เยาว์วัยและหยิ่งผยอง จะไม่เคยมีโอกาสได้อยู่ครองคู่กับผู้เป็นที่รัก และใช้ชีวิตกับอนาคตที่สงบสุขร่วมกันก็ตาม"
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "บทวิเคราะห์ \"ราชาแห่งตะวันออก\""
          }
        ]
      }
    ]
  }
}