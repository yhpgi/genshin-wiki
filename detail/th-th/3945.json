{
  "epId": 3945,
  "name": "\"ราชานักอัญเชิญ\"",
  "desc": "<p><span>ไลท์โนเวลที่เขียนขั้นโดยยึดธีมของเกมการ์ดอย่าง \"เกมกลเจ็ดอัจฉริยะ\"</span></p><p><span>ซึ่งกำลังเป็นที่นิยมทั่ว </span>Teyvat <span>เซตติ้งตัวละครสร้างสรรค์เป็นเอกลักษณ์ไม่เหมือนใคร</span></p><p><span>การดำเนินเนื้อเรื่องน่าติดตามมีหักมุมเป็นผลงานที่กำลังฮอตฮิตในช่วงนี้เลยล่ะ</span></p>",
  "iconUrl": "https://upload-static.hoyoverse.com/hoyolab-wiki/2023/07/10/176148810/da014f846c03ab8c09a1ed73107b114c_4218840273588810462.png",
  "menuId": 12,
  "menuName": "หนังสือ",
  "version": 1689010279,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "\"ราชานักอัญเชิญ\""
          }
        ]
      }
    ],
    "body": [
      {
        "desc": [
          {
            "type": "RichText",
            "text": "ณ จุดสิ้นสุดของการเดินทางต่อสู้ข้ามหลายโลก\nพิธีกรรมอันสูงส่งได้สะท้อนอยู่บนม่านนภานับหลายแห่ง เกิดเป็นการเริ่มต้นที่ผู้ใดก็มิอาจคาดเดาได้...\n\"บทสุดท้ายของเรื่องราวก็มักจะจบด้วยรูปแบบนี้เสมอแหละ ขอโทษทีนะ สหายข้า\"\nร่างของคู่ต่อสู้เดินลงมาจาก \"บันไดเร้นลับ\" พร้อมถอดหน้ากากจระเข้ออก เผยให้เห็นองคาพยพบนใบหน้าสีเขียวหม่นซึ่งคล้ายคลึงกับตน...\nAbu ชะงักการกระทำที่จะหยิบการ์ดออกมาจากกล่องศักดิ์สิทธิ์\nรีบกล่าวคำพูดตัดพ้อ โกรธแค้น หรือเสียดสีออกมาซะสิ ผู้ที่ถอดหน้ากากออกคิดเช่นนี้ในใจ\nทว่าเด็กหนุ่มทำเพียงหยิบการ์ดออกมาจากกล่องศักดิ์สิทธิ์ แล้ววางเอาไว้บนโต๊ะอย่างมั่นคงก็เท่านั้น:\n\"ถ้าบทสุดท้ายของเรื่องราวทุกเรื่อง ต่างจบแบบนี้เหมือนกันหมดก็ไม่เลวเหมือนกัน เพราะยังไงผมก็อยากดูเอลกับคุณมานานแล้ว\"\n\"ลูกพี่ Dubbah เจ้าหนุ่ม Abu จะชนะได้ไหม?\" หนึ่งในกะลาสีถามขึ้น บนผืนทะเลยามค่ำคืน กลิ่นคาวจากสินค้าทะเลพัดโชยมาตามสายลม\nชายผู้พิชิตเจ็ดทะเลด้วยพิธีกรรมดูเอลนั่งผึ่งผ่ายอยู่กลางหมู่คน เขายกจอกเหล้าสะท้อนสีครามจากแสงจันทร์ขึ้น\n\"ถ้าเกิดเจ้าหนุ่มนั่นแพ้ ฉันก็หักคอเขาทิ้งตามคำสัญญา แต่ว่าถ้าพูดถึงสิ่งที่จะใช้เอามาดื่มเหล้าแล้ว ยังไงของใหม่ก็คงสู่ของเก่าไม่ได้...\"\n\"ทอยออกมาได้แย่แฮะ หึหึ ดูเหมือนลูกเต๋าจะเข้าข้าง 'ฝ่ายนั้น' สินะ แหม จริง ๆ เลยนะ ก็บอกไปแล้วว่า ขอแค่ใช้เทคนิคนั้น...\"\n\"แต่ว่านะ คงไม่มีทางที่จะแอบใช้วิธีโกงในห้องแห่งการดูเอลได้หรอก ทางที่ดีพกการ์ดไปเปลี่ยนเป็นลูกเต๋าให้เยอะหน่อยดีกว่ามั้ง\" จิ้งจอกน้อยกล่าวในขณะที่เข้ามาใกล้พร้อมกับถาดอาหาร \"นี่แหละสาเหตุที่พี่ Abu ไม่ยอมฝึกเทคนิคนั้นน่ะ แถมพี่ Cui เองก็หลุดจากตำแหน่งเจ้าของหอสะสมมาอยู่ในสภาพนี้ เพราะเทคนิคนั่นไม่ใช่หรือไง... อ้อจริงสิ พี่ Cui นี่เป็นซุปปลาของลูกค้าโต๊ะสิบเจ็ดนะ อย่าลืมเอาไปเสิร์ฟก่อนที่อาหารจะเย็นหมดล่ะ\"\n\"รู้แล้วน่า ๆ\" เด็กสาวที่ตอบเช่นนั้นลุกขึ้นจากโต๊ะ แต่สายตายังคงตรึงอยู่บนภาพที่ฉายอยู่บนฟากฟ้า\n\"ทำ... ไม่ได้ เชื่อมต่อไม่สำเร็จ\" เด็กสาวผมดำซ่อนใบหน้าอยู่ในหมวกชุดคลุม ประกายสายฟ้าเต้นเร่าอยู่ที่ปลายนิ้ว ลูกเต๋าแต่ละลูกที่ลอยอยู่ข้างตัวต่างถูกทำลาย ราวกับเป็นคำเตือน \"สถานที่อย่างห้องแห่งการดูเอล... เหมือนแดนศักดิ์สิทธิ์ยิ่งกว่าแดนศักดิ์สิทธิ์ของจริงซะอีก\"\n\"อ๊ะ เธอยังพยายามอยู่อีกเหรอเนี่ย ถ้าไม่ได้ก็ช่างมันเถอะ ขนาด 'ราชาแห่งจระเข้' ยังหนีออกมาจากในนั้นไม่ได้เลย ถ้า Nimue ทำสำเร็จต่างหากที่แปลกน่ะ สู้ลองเชื่อใจเขาดูหน่อยดีกว่านะ ถึงโอกาสชนะจะน้อยนิดก็เถอะ\" เห็นได้ชัดว่าราชันอัศวินดูเอล Ariatos ก็หมดหนทางช่วยสหายผู้ช่วยตนฟื้นคืนประเทศ ในเรื่องที่อีกฝ่ายกำลังจะแพ้ดูเอลเหมือนกัน\n\"...แต่คู่ต่อสู้เป็น 'ราชาแห่งจระเข้' เชียวนะ Abu ฉันอดอิจฉาหน่อย ๆ ไม่ได้เลยแฮะ\"\nหากเรื่องราวนี้ จบด้วยการที่เด็กหนุ่มคว้าชัยชนะอย่างพลิกผันก็คงไม่เลวเหมือนกัน\nสถานการณ์ในเทิร์นสุดท้ายไม่มีโอกาสใดให้พลิกแพลงได้อีก เมื่อตอนนั้นเขาเคยพยายามจะลบเลือนกำแพงของโลก เพียงเพราะต้องการหาศึกที่ยิ่งใหญ่กว่านี้ให้ตนเอง แต่ด้วยเหตุนั้นจึงถูกราชาแห่งนกกุลาผนึกเอาไว้ ณ ที่นี้ ทว่าราชันแห่งการต่อสู้ ก็คงมีวันที่การต่อสู้ไม่เหลียวแลเช่นกันสินะ\nสุดท้ายก็เป็นไปดั่งที่เรื่องราวคาดหวัง ผู้คว้าชัยชนะคือเด็กหนุ่ม Abu\n\"จงบอกความปรารถนาของเจ้าออกมาเถอะ...\"\nร่างอันแหลกสลายนี้คงทนได้อีกไม่นานนัก เขาไม่อยากให้เด็กหนุ่มที่อยู่ฝั่งตรงข้ามรู้เท่าไหร่\nAbu เอียงหัวมองมาทางเขา มองร่างของเขาที่เริ่มสลายเป็นฝุ่นธุลี\n\"ทั้ง ๆ ที่คุณมีชีวิตอยู่รอดได้ด้วยการต่อสู้แท้ ๆ แต่ตลอดทางคุณก็เอาแต่หักห้ามความขัดแย้งอยู่ได้\" เด็กหนุ่มกล่าวเช่นนี้\nเขาก้มหัวลง\nแบบนี้จะน่าเบื่อเกินไปแล้ว Abu เอ่ยออกมา ถ้าหากไม่มีคุณ โลกนี้คงน่าเบื่อแย่ สำหรับผมแล้ว คุณน่ะ...\nคุณไม่เข้าใจหรอก อ้อจริงสิ จนถึงตอนนี้ ผมยังไม่เคยถามชื่อคุณเลยนี่นา\nราชาแห่งจระเข้เห็นรอยยิ้มอันตราย ที่ไม่เคยพบมาก่อนจากใบหน้าเด็กหนุ่ม\nจากนั้น โลกทั้งหลายก็ได้ยินคำปรารถนาของเด็กหนุ่มพร้อมกันในวันนี้...\n\"งั้นก็ให้กำแพงทั้งหมดหายไปเถอะ ให้แต่ละโลกได้รบราฆ่าฟันกัน ผมอยากเห็นที่แห่งนี้หลั่งไหลไปด้วยโลหิตจนเป็นสายธาร และกระดูกที่กองสูงกันจนเป็นภูเขา\"\n\"ผมจะทำให้ราชันแห่งการดูเอลไม่มีวันดับมอดเอง\"\n— \"ราชานักอัญเชิญ\" ภาค 1 จบบริบูรณ์! —"
          }
        ]
      }
    ]
  }
}