{
  "epId": 5202,
  "name": "Perinheri",
  "desc": "<p>หนังสือเล่มนี้ยังมีชื่อว่า \"Hleobranto Innamorato\" (Hleobrant ในห้วงรัก) ผู้เขียนฉบับแรกอ้างว่า ตัวเองได้ดัดแปลงเรื่องราวมาจากเรื่องราวในตำนานที่รู้จักกันดีใน Khaenri'ah แต่ปัจจุบันไม่มีคนที่จะสามารถยืนยันข้อเท็จจริงได้หลงเหลืออยู่ในโลก ปัจจุบันมันกลายเป็นผลงานที่ได้จากการร่วมกันสร้างสรรค์ของหลายชั่วอายุคน</p>",
  "iconUrl": "https://act-upload.hoyoverse.com/event-ugc-hoyowiki/2024/03/17/115795437/eebe3d494c8e1fcae1905ec185dc3f56_1767054154663868847.png",
  "menuId": 12,
  "menuName": "หนังสือ",
  "version": 1710674945,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "Perinheri"
          }
        ]
      }
    ],
    "body": [
      {
        "title": "ตอนที่ 1",
        "desc": [
          {
            "type": "RichText",
            "text": "นี่เป็นเรื่องราวที่เก่าแก่มากแล้ว เล่าลือกันว่า ตอนนั้นสัตว์ปีกกับนกป่ายังไม่ถูกแยกออกจากกัน สิ่งที่ให้ความสว่างแก่อาณาจักรใต้ดินในตอนนั้นคือจันทราแดง ไม่ใช่สุริยันดำที่มีมาในภายหลัง\nเนื่องด้วยตำแหน่งที่พิเศษของอาณาจักร ทำให้มีสิ่งต่าง ๆ ที่อยู่นอกโลกเล็ดลอดเข้ามาอยู่เสมอ ยุทโธปกรณ์ของอาณาจักรสามารถทำลายหายนะที่เกิดขึ้นจากสิ่งเหล่านี้ได้ แต่จะจัดการกับเหตุการณ์อื่นอย่างเช่น เด็กที่มาจากโลกที่ถูกทำลายล้างได้อย่างไรล่ะ?\nมีหนึ่งในนักปราชญ์กล่าวกับราชาว่า: \"ท่านผู้นำที่สูงศักดิ์ ข้าเคยได้ยินเรื่องราวของต่างโลกจากเด็กคนหนึ่ง: เคยมีชาวทะเลเชื่อว่าเทพมาจากมหาสมุทร ทุกครั้งที่เห็นผู้ประสบภัยทางทะเลที่ระเหเร่ร่อน พวกเขาจะต้อนรับด้วยความเคารพสูงสุด เพียงเพราะคิดว่าเทพจะปลอมตัวเป็นผู้ประสบภัยในการออกสำรวจโลกมนุษย์\"\nราชากล่าวว่า: \"เราไม่เข้าใจ แต่ทำตามที่เจ้าต้องการเถอะ\"\n(แน่นอนว่า ไม่มีมหาสมุทรในความหมายดั้งเดิมของอาณาจักร ผู้ก่อตั้งอาณาจักรคนแรกนั้น เคยเห็นภาพของภูเขาที่พร่ามัวภายใต้แสงจ้าของดวงอาทิตย์ และแสงสะท้อนของดวงจันทร์ ที่ส่องกระทบบนเกลียวคลื่นของผืนทะเลราวกับไข่มุกมากมาย ในยุคที่เรื่องราวเกิดขึ้นนั้น มีเพียงคนนอกและคนไม่กี่คนที่ออกจากอาณาจักรไปปฏิบัติหน้าที่ราชการและกลับมาเท่านั้น ที่จะสามารถบรรยายภาพดังกล่าวให้กษัตริย์ฟังได้ และคำว่ามหาสมุทร มักจะใช้ในการเปรียบเปรยว่า พื้นที่ที่ดวงดาวส่องประกาย)\nด้วยความหวังในการรอคอยเทพเจ้าเหนือมหาสมุทรมาเยือนอาณาจักร... หรือผู้ที่อยู่เหนือเทพเจ้าทั้งปวง พวกเขาจึงได้สร้างสถาบันเพื่อเลี้ยงดูเด็กเช่นนี้ หลังจากนั้น เด็กกำพร้าในอาณาจักรหรือเด็กเร่ร่อนพเนจรจากต่างแดน ก็ต่างเป็นที่ยอมรับ\nความทรงจำแรกในชีวิตของ Perinheri ในวัยเด็กก็คือ การที่ถูกพวกผู้ใหญ่ขอให้ปีนเข้าไปในอุโมงค์ที่มืดมิด อุโมงค์เหล่านี้อาจเป็นท่อระบายควันที่ใช้เผาไฟในฤดูหนาว ซึ่งภายในเต็มไปด้วยเถ้าถ่าน และไม่มีแม้แต่รอยแยกที่ควันจะเล็ดลอดออกไป หรือแม้แต่แสงที่จะผ่านเข้ามาได้เลย ขณะที่ Perinheri ปีนป่าย บางครั้งก็ตกลงไปในความมืด แต่ดีที่อุโมงค์นี้มีการออกแบบเพื่อให้เด็กสามารถเดินผ่านได้อยู่แล้ว ถึงแม้จะตกลงมาก็ไม่ทำให้เจ็บมากนัก และไม่มีใยแมงมุมที่น่ารังเกียจอีกด้วย\nในที่สุด Perinheri ก็เดินมาถึงปลายทาง แต่ทางออกกลับถูกปิดกั้น เมื่อเขาได้เคาะประตู ก็ได้ยินเพียงเสียงที่เย็นชาของพวกผู้ใหญ่ถามว่า: \"เจ้าตายรึยัง?\"\nถ้าตายแล้ว จะตอบได้ยังไงล่ะ? แต่พวกผู้ใหญ่ไม่ชอบคำตอบนี้ พวกเขาถามคำถามเดิม ๆ ซ้ำไปซ้ำมา กระทั่ง Perinheri ตะโกนว่า: \"ตายแล้ว!\"\nพวกผู้ใหญ่ถามต่อว่า: \"แล้วเห็นรึยัง?\"\nอาจเป็นเพราะความน่ากลัวที่เกิดจากความมืด ประกอบกับความหิวและความเหนื่อยล้า ทำให้ Perinheri มองเห็นภาพลวงตา พระจันทร์สีแดงลอยสูงอยู่บนท้องฟ้ายามค่ำคืนที่มืดมิด แล้วจู่ ๆ มันก็หันกลับมา ที่แท้มันก็คือดวงตาที่ใหญ่และน่ากลัวอย่างยิ่ง\nพวกผู้ใหญ่เปิดประตู และอุ้ม Perinheri ที่เปื้อนถ่านดำไปทั้งตัว: \"เจ้าเดินผ่านเพลิงของสองโลกที่อยู่ในเตาผิงไฟแล้ว ตอนนี้เจ้าได้รับชีวิตใหม่ในที่แห่งนี้แล้ว\"\nถึงแม้จันทราแดงจะลาลับ และสุริยันดำโผขึ้น หรือจวบจนสุริยันดำลาลับอีกครั้ง บุคคลเหนือชั้นที่สถานเลี้ยงเด็กกำพร้าของอาณาจักรรอคอยมาตลอดก็ยังไม่มาถึง แต่สถานเลี้ยงเด็กกำพร้าก็มีคนที่มีความสามารถพิเศษมากมาย ซึ่งในบรรดาพวกเขานั้นก็ได้กลายเป็นอัศวินที่ยิ่งใหญ่ของอาณาจักร และ Perinheri ก็เป็นผู้นำอย่างไร้ข้อกังขาในยุคนั้น เว้นเสียแต่ว่าเขาจะถูกบังคับให้แข่งขันกับเพื่อนรักอย่าง Hleobrant\nเดิมทีพวกเขาควรจะแข่งกันสร้างความดีความชอบ เพื่อหาผู้ชนะจากจำนวนและความยิ่งใหญ่ของเกียรติยศ และจำนวนการดื่มสุราในงานเลี้ยงฉลองความสำเร็จ แต่ไม่รู้ว่าทำไม พวกเขากลับเดินบนทางตันที่ต้องฟาดฟันกันโดยไม่คิดถึงชีวิต"
          }
        ]
      },
      {
        "title": "ตอนที่ 2",
        "desc": [
          {
            "type": "RichText",
            "text": "วันนั้น ในสถานเลี้ยงเด็กกำพร้ามีสมาชิกใหม่เข้ามา เธอเป็นหญิงสาวจากต่างแดนที่งดงามมาก เธอบอกว่าตัวเองเป็นเจ้าหญิงที่สูงศักดิ์ เพราะอาณาจักรของเธอพ่ายแพ้ให้กับเทพแห่งทองคำ เธอที่เป็นบุตรสาวของนักบวชไม่ยอมรับเทพองค์ใหม่ จึงต้องเดินทางรอนแรมมาถึงอาณาจักรนี้ เธอบอกว่าเธอชื่อ Angelica (หมายเหตุ 1) หมายถึง \"ผู้เป็นทูตสวรรค์ชั้นฟ้า\"\nAngelica ที่งดงามบอกว่าตนจะแต่งงานกับอัศวินที่แกร่งกล้าที่สุดในอาณาจักรเท่านั้น Perinheri ไม่ได้สนใจแม้แต่น้อย แต่ Hleobrant กลับหลงเสน่ห์เธอเข้าอย่างจัง Angelica มักจะเดินเล่นแถวทะเล Wells อยู่บ่อย ๆ เธอเล่าเหตุการณ์ต่าง ๆ ของโลกภายนอกให้ Hleobrant ฟังที่นั่น ซึ่ง Perinheri ที่เป็นห่วงเพื่อนรักก็มาด้วยเช่นกัน เพราะความระแวงเกิดขึ้นก่อนความอยากรู้ ถึงแม้เขาจะสงสัยในทุกเรื่องที่ Angelica เล่า แต่เขาก็หวังว่าจะได้พบเห็นในสักวันหนึ่ง\nหลังจาก Angelica มาอยู่ที่นี่ Hleobrant ก็เปลี่ยนไปราวกับคนละคน เขาสร้างเรื่อง และหาเรื่องต่อสู้กับอัศวินคนอื่น ๆ ไปทั่ว เมื่อชนะการต่อสู้ทั้งหมด ก็จะหันไปหา Angelica เพื่อโอ้อวดความกล้าหาญของตัวเอง แต่ Angelica เพียงแค่ยิ้มบาง ๆ ให้กับความดีความชอบทั้งหมดของ Hleobrant เท่านั้น... นักวิ่งที่เอาชนะเต่าได้ถือว่าเป็นความดีความชอบด้วยเหรอ?\n\"Njord ที่อยู่เคียงข้าง Darksprite (หมายเหตุ 2) Alf ที่ชำนาญการต่อสู้ที่สุดในสถาบันลับ, Alberich ผู้นำอัศวินกว่าครึ่ง และ Perinheri ผู้ไม่เคยพ่ายแพ้\" Angelica พูดรายชื่อผู้แข่งขันที่แกร่งที่สุดแห่งยุคอาณาจักรในใจของเธอออกมา\nเพราะเหตุนี้ Hleobrant ที่กำลังตกอยู่ในความรักจึงตัดสินใจทำตามความรู้สึกของตัวเอง เขาถูกตราหน้าว่าเป็นคนทรยศ หรือมีคนเข้าใจผิดคิดว่าเขาบ้าไปแล้ว แต่ถึงแม้จะเป็นแบบนั้น เขาก็ไม่มีเจตนาที่จะทำร้าย Perinheri เลย\nส่วน Perinheri เขามั่นใจว่าหากฆ่า Angelica แล้ว ความวิกลจริตของเพื่อนรักก็จะได้รับการรักษาให้หายดีได้\nท่ามกลางการไล่ล่าที่โหดร้ายที่สุด ทั้งสามคนได้ออกจากดินแดนอาณาจักร ทันใดนั้นเอง Hleobrant ก็ได้ยกมือขึ้นปิดหน้าของตัวเอง ภาษาที่ออกมาจากปากของเขาค่อย ๆ เหมือนเสียงคำรามของอสูร\nแม่มด Angelica อธิบายว่า: \"Hleobrant คือทายาทของชนเผ่าที่ทอดทิ้งเทพของตัวเองเพื่อมายังอาณาจักร นี่ก็คือสาเหตุที่มีตระกูลสูงศักดิ์เลือดบริสุทธิ์ที่หัวดื้อในอาณาจักร และนี่ก็คือสิ่งที่ต้องแลกมาของการทรยศต่อเทพของตัวเอง\n\"ส่วนเจ้า Perinheri เจ้าคือผู้ที่ล่องลอยมา จึงไม่ต้องคำสาปเช่นนี้ ถึงแม้จะไม่ได้รับการยกย่องให้สูงทัดเทียมโลก แต่เจ้าก็มีโชคชะตาของตัวเอง\n\"และข้า ก่อนที่ทวยเทพจะสิ้นใจ ข้าไม่เคยทรยศเลยแม้แต่วินาทีเดียว ข้าจึงไม่ต้องคำสาปนี้เช่นกัน แต่เจ้ารู้แล้วจริง ๆ หรือว่าข้าเป็นใคร?\"\nตอนนี้พระอาทิตย์ลอยขึ้นจากพื้นดิน ดาบในมือของ Perinheri ร่วงหล่นเพราะความเหนื่อยล้าจากการต่อสู้มาทั้งคืน เขายกหลังมือขึ้นบังหน้าผาก และเงยมองพระอาทิตย์เป็นครั้งแรก เมื่อเขาหันหลังไปมอง Angelica อีกครั้ง ก็พบว่าเธอไม่ใช่หญิงสาวที่งดงามแห่ง Liyue หรือแม่มดที่ชั่วร้าย\n\"ข้าคืออิสรภาพที่หลุดพ้นจากโชคชะตา มันคือสิ่งที่ Hleobrant ตามหาอย่างยากลำบาก แต่เจ้ากลับได้มันมาอย่างง่ายดาย\"\nเบื้องหน้าของ Perinheri ว่างเปล่า มีเพียงพื้นดินที่กว้างใหญ่\nหมายเหตุ 1: แต่ชาว Liyue ในสมัยโบราณไม่ตั้งชื่อแบบนี้ ตอนนี้มาคิดดูแล้ว ชื่อของเธออาจจะเป็น \"Lady Miaoyin\" (สาวเสียงสวรรค์) หรือ \"Tianwang Nu\" (ทาสสวรรค์)\nหมายเหตุ 2: ฉบับตีพิมพ์ครั้งแรกชื่อหมาป่าดำ ซึ่งรู้มาจากโบราณคดี Khaenri'ah น่าจะเป็นอสูรสงครามชนิดที่สร้างขึ้นจากการเล่นแร่แปรธาตุใน Khaenri'ah การเล่นแร่แปรธาตุและอัศวินปราบอสูรเป็นเสาหลักของยุคราชวงศ์จันทราแดง แต่ในยุคสุริยันดำได้เสื่อมสลายไปเพราะความเจริญรุ่งเรืองของวิศวกรรมเครื่องกลแล้ว\nกิตติกรรมประกาศ:\nผลงานนี้ได้รับแรงบันดาลใจจากการสำรวจโบราณคดี Khaenri'ah ของคุณ Denon (ฉบับที่ 1)\nการเขียนต่อและขัดเกลาของคุณ Jean Figeac ทำให้เรื่องราวนี้มีตอนจบในที่สุด (ฉบับที่ 2)\nการแก้ไขคำผิดของมาดาม Jean Figeac และคุณ Jean Figeac fils (ฉบับที่ 3)\n...\nเรียบเรียงจาก \"บันทึกการสำรวจเมืองร้าง\" (ฉบับที่ 13) ที่บันทึกโดยคุณ Karl Ingold\nการสนับสนุนด้านความรู้ทั่วไปและธรรมชาติวิทยาของคุณ Karasawa (ฉบับที่ 14)\nคำอธิบายเกี่ยวกับวัฒนธรรม Liyue บางส่วนของคุณ Yun (ฉบับที่ 15)"
          }
        ]
      }
    ]
  }
}