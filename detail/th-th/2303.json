{
  "epId": 2303,
  "name": "ชีวประวัติของ Gunnhildr",
  "desc": "นักวิชาการประวัติศาสตร์ร่วมสมัย Eckhart Gunnhildr ได้ทำการคัดกรองตำนานที่แตกสลายของยุคขุนนางและเขียนผลงานทางประวัติศาสตร์ที่บอกเล่าเรื่องราวของบรรพบุรุษตระกูล Gunnhildr",
  "iconUrl": "https://bbs.hoyolab.com/hoyowiki/picture/book/Biography of Gunnhildr_icon.png",
  "menuId": 12,
  "menuName": "หนังสือ",
  "version": 0,
  "components": {
    "body": [
      {
        "title": "รายละเอียด",
        "desc": [
          {
            "type": "RichText",
            "text": "ขอให้สายลมอันสดชื่นแห่ง Barbatos ทำให้ดวงตาของผู้อ่านสะอาดและสดใส ขอให้สายลมแห่งอิสรภาพของ Mondstadt คงอยู่ตลอดไป\nเรื่องราวของตระกูล Gunnhildr นั้นเริ่มมาจากตำนานอันเก่าแก่ นั่นเป็นยุคสมัยที่เกิดสงครามระหว่าง \"ราชาแห่งหอคอย\" Decarabian และ \"ราชาแห่งลมเหนือ\" Andrius เมื่อสามพันปีก่อน ในเวลานั้น Mondstadt เป็นสถานที่รกร้างและหนาวเหน็บ ส่วน Gunnhildr คือผู้นำตระกูลที่แข็งแกร่งที่สุดในหมู่ชนเผ่าพเนจร\nพ่อของ Gunnhildr นั้นครั้งหนึ่งเป็นผู้ใต้บังคับบัญชาของ Decarabian เขาไม่สามารถทนต่อความเป็นเผด็จการของกษัตริย์ผู้โดดเดี่ยวได้ ดังนั้นจึงได้นำเผ่าของเขาหนีออกจากเมืองโบราณที่ห้อมล้อมไปด้วยพายุที่โหมกระหน่ำ แต่ดินแดนอันป่าเถื่อนภายนอกกำแพงนั้นช่างยากที่จะมีชีวิตอยู่รอด ถึงแม้ว่าพวกเขาจะหนีจากเขี้ยวเล็บของผู้เผด็จการมาได้ แต่ก็ต้องมาเผชิญกับพายุหิมะที่ไร้ซึ่งความปรานีอยู่ดี\nในขณะที่ชนเผ่ากำลังจมอยู่ในความสิ้นหวัง เหล่าภูตที่อยู่ท่ามกลางสายลมก็ได้รับฟังคำอธิษฐานของ Gunnhildr เรื่องก็เกิดขึ้นอย่างนี้ คำวิงวอนที่ซื่อตรงของลูกสาวของหัวหน้าเผ่าและเสียงเรียกร้องของผู้อพยพที่ถูกปกคลุมไปด้วยหิมะก่อให้เกิดศรัทธาขึ้นมา โดยศรัทธารวมเข้าด้วยกันรอบ ๆ ร่างของภูตแห่งสายลมราวกับสายน้ำที่ไหลเข้าสู่บ่อน้ำแร่และนำพลังมาสู่ภูตแห่งสายลม ด้วยเหตุนี้พวกเขาจึงให้ที่พักพิงเล็ก ๆ สำหรับชนเผ่านี้และแบ่งพลังแห่งการปกป้องให้แก่ลูกสาวของหัวหน้าเผ่า\nหลังจากที่พ่อของเธอจากโลกนี้ไป Gunnhildr ก็ได้ขึ้นมาเป็นผู้นำของชนเผ่าไร้นามแห่งนี้และยังเป็นนักบวชหญิงคนแรกซึ่งจะคอยปกป้องผู้คนในเผ่าจากนี้ไปจนวันสุดท้าย เมื่อเทพแห่งสายลม Barbatos ประกาศท้าทายราชาผู้ไร้จิตใจ เธอได้นำผู้คนของเธอเข้าเผชิญหน้ากับเทพผู้โกรธเกรี้ยว ในตอนที่ Barbatos ปลดปล่อยผู้เป็นทรราชภายใต้สายลมอันบ้าระห่ำได้ในที่สุด ก็เป็นเธอที่สวมมงกุฎแห่งชัยชนะให้แก่เทพแห่งสายลมผู้กำเนิดใหม่\nต่อมาหลังจากที่ Barbatos จากไป ดินแดนของ Mondstadt ก็เต็มไปด้วยเหล่าขุนนาง... แม้ว่าผู้ปกครองที่ครอบครองพลังอันศักดิ์สิทธิ์เหล่านี้จะเป็นที่รู้จักกันดีในเรื่องการทุจริตและการปกครองแบบเผด็จการหลังจากผ่านไปพันปี แต่อย่างไรถึงแม้ว่าจะเป็น Barbatos เองก็ไม่สามารถที่จะทำนายอนาคตในอีกพันปีได้\nเหล่าลูกหลานของ Gunnhildr เองก็เป็นหนึ่งในตระกูลราชวงศ์อันสูงศักดิ์ของ Mondstadt แต่ไม่เหมือนกับตระกูล Lawrence ที่ทั้งชั่วร้ายและเจ้าเล่ห์ ตระกูล Gunnhildrs ยังคงยึดถือคำสั่งสอนของตระกูลคือ \"ปกป้อง Mondstadt ตลอดไป\" และพยายามอย่างสุดความสามารถเพื่อปกป้องผู้คนของ Mondstadt ด้วยเหตุนี้ในการต่อสู้เพื่อโค่นล้มชนชั้นสูง พวกเขาจึงยืนอยู่เคียงข้างผู้คนของ Mondstadt และด้วยเหตุนี้พวกเขาจึงรอดพ้นจากโชคชะตาของการถูกขับไล่\nในทุกวันนี้ตระกูล Gunnhildr ได้เป็นกำลังสำคัญในการสร้างนักบวชและอัศวินที่มีความกล้าหาญของกองอัศวินแห่ง Favonius เป็นไปได้ว่าตระกูลนี้จะยังคงยึดมั่นในอุดมการณ์ของบรรพบุรุษของพวกเขาและอาณัติของเทพแห่งสายลมเพื่อปกป้องแผ่นดินของ Mondstadt จากนี้และตลอดไป"
          }
        ]
      }
    ],
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "ชีวประวัติของ Gunnhildr"
          }
        ]
      }
    ]
  }
}