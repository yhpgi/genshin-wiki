{
  "epId": 2317,
  "name": "ตำนานแห่ง Kitsune ทั้งหก",
  "iconUrl": "https://bbs.hoyolab.com/hoyowiki/picture/book/New Chronicles of the Six Kitsune_icon.png",
  "menuId": 12,
  "menuName": "หนังสือ",
  "version": 0,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "ตำนานแห่ง Kitsune ทั้งหก"
          }
        ]
      }
    ],
    "body": [
      {
        "title": "ตอนที่ 1",
        "desc": [
          {
            "type": "RichText",
            "text": "เรื่องราวของความทรงจำนั้น มักเชื่อมโยงกับช่วงเวลาแห่งการได้รับและการสูญเสีย หนังสือเล่มนี้ไม่ใช่งานประพันธ์ใหม่ทั้งหมด แต่เป็นผลงานดัดแปลงจาก \"ตำนานแห่ง Kitsune ทั้งหกของ Urakusai\"\nบทนำ\nเรื่องราวของความทรงจำมักเชื่อมโยงกับช่วงเวลาแห่งการได้รับและการสูญเสีย\nหากจะพูดถึงสาเหตุที่จับปากกา และลงมือเขียน อันที่จริง ก็ไม่มีเรื่องใหญ่อะไร\nคืนนั้น ขณะฉันกำลังนั่งดื่มเหล้า ผ่อนคลายอารมณ์อยู่ที่ ภัตตาคาร Uyuu นึกไม่ถึงว่าจะได้เจอสหายเก่า และก็ไม่รู้ว่าเธอมานั่งลงที่ข้างฉันตั้งแต่เมื่อไร\n\"ตายจริง ใครกันเนี่ย ดูท่าทางอารมณ์ดี แต่ไหงกลับมานั่งดื่มคนเดียวอย่างเหงา ๆ แบบนี้ล่ะ?\"\nเมื่อเธอถามแบบนี้ ฉันจึงตอบส่งๆ ไปว่า:\n\"เหล้าเลิศรสย่อมมีราคาสูง ก็ไม่แปลกที่จะอดทน เฝ้ารออยู่เพียงลำพัง\"\n\"เปลี่ยนคำพูดคำจาบ้างก็ได้นะ..คุณนี่ใช้ไม้เดิมตลอดเลย\nเธอในวันนี้ ผู้ที่เป็นถึงหัวหน้าบรรณาธิการ กำลังถือจอกเหล้า และดื่มอย่างสุนทรี\n\"หาเงินค่าเหล้าให้ตัวเองไม่ดีกว่าเหรอ? จะอยู่ว่าง ๆ ไปทำไมกัน\"\n\"ส่วนค่าเหล้าของคืนนี้ ฉันจะจ่ายให้เอง\"\nเธอหัวเราะราวกับจะบอกว่า นี่มันเป็นครั้งที่สามแล้วนะ\n\"กลับมาแล้วเหรอ\"\nฉันเห็นลมยามค่ำคืน พัดกลีบ Sacred Sakura ตกลงบนจอกเหล้าของเธอ ทำให้ดวงจันทร์ดวงเล็ก ๆ ในแก้วมลายหายไป\nความรู้สึกที่เหมือนเคยเกิดขึ้น ได้กลับมาอีกครั้ง ทำให้เอ่ยปาก พูดสี่คำนี้ออกไปโดยไม่รู้ตัว\n\"คุณเมาแล้วนะ\"\nสีหน้าของเธอดูไม่พอใจ และน้ำเสียงฟังดูแน่วแน่ไม่ไหวติง\nแต่ไม่นาน เธอก็วางจอกเหล้าลง ถอนหายใจ และพูดว่า:\n\"ตอนที่เธอคนนั้นจากไป ฉันยังไม่เกิดเลยด้วยซ้ำ\"\nตอนนั้น ฉันยังเป็นเด็กอยู่จริง ๆ\n\"เรื่องราวที่เธอคนนั้นเคยเล่า บางทีคงจะมีแค่คุณเท่านั้นที่สามารถบอกได้\"\nเรื่องก็เป็นแบบนี้ คิดแล้วก็ตลกดีนะ พอรู้ตัวอีกทีฉันก็กลับไปจับปากกาเขียนให้สำนักพิมพ์ Yae อีกครั้งเสียแล้ว\nขอให้ผู้ชื่นชอบผลงานของฉันทุกท่าน อย่าเพิ่งใจร้อนด่วนโกรธกันซะก่อน เพราะไม่ใช่ว่าฉันจะเลิกเขียนไปเพราะเห็นแก่ความสบายส่วนตัว\nและยังไง ฉันก็ต้องเตรียมตัวเพื่อเหล้าชั้นยอดที่กำลังจะลดราคา แถมยังต้องตอบแทนที่วันนั้นหัวหน้าบรรณาธิการเลี้ยงเหล้าฉันอีกด้วย"
          }
        ]
      },
      {
        "title": "ตอนที่ 2",
        "desc": [
          {
            "type": "RichText",
            "text": "แต่เดิม \"จิ้งจอกดำ\" Itaru และเรื่องราวของมันนั้น อยู่ในบทที่สามของ \"ตำนานแห่ง Kitsune ทั้งหกของ Urakusai\" แต่เนื่องด้วยความชอบพิเศษของผู้แต่ง จึงถูกพูดถึงอย่างเป็นพิเศษเป็นเรื่องแรก\nขออภัยทุกท่านด้วย อย่าหาว่าฉันพูดมากเลย แต่ก่อนเริ่มเรื่อง ต้องขอแนะนำก่อนว่า\nอะไรคือ \"บทใหม่\" ของตำนานแห่ง Kitsune ทั้งหก\nทุกท่านย่อมทราบดีว่า เมื่อมีใหม่ ก็ต้องมีเก่า หนังสือเล่มนี้ได้ดัดแปลงมาจาก \"ตำนานแห่ง Kitsune ทั้งหกของ Urakusai\" ที่โด่งดังเมื่อ 500 ปีก่อน เพื่อให้เหมาะสมกับสมัยปัจจุบัน ซึ่งฉันยังเขียนได้ไม่ค่อยงดงามนัก ต้องขออภัยท่าน Urakusai และผู้อ่านทุกท่านมา ณ ที่นี้ด้วย\nแต่หากพูดถึงท่าน Urakusai ท่านค่อนข้างมีชื่อเสียง ตั้งแต่สมัยที่ฉันยังเด็กแล้ว ซึ่งในตอนนั้นท่าน Saiguu ได้ให้ความสนใจเกี่ยวกับงานวรรณกรรมและชาเป็นอย่างมาก โดยในบรรดา Kitsune นั้น ท่าน Urakusai ถือเป็นผู้ที่มีความสง่างามที่สุดเลยก็ว่าได้\nแต่น่าเสียดายที่อดีตได้ล่องลอยไปกับสายลมแล้ว นับตั้งแต่ที่ท่าน Urakusai ต้องจากไปเพราะได้กระทำความผิดร้ายแรง จนถึงวันนี้ก็เป็นเวลายาวนานถึง 500 กว่าปีแล้ว...\nจะเข้าเรื่องแล้วนะ เรื่องราวทั้งหมดของ \"ตำนานบทใหม่แห่ง Kitsune ทั้งหก\" เริ่มต้นบนภูเขา Yougou อันสูงตระหง่าน\nเล่ากันว่า สมัยที่ Kitsune Hakushin ผู้ยิ่งใหญ่ยังมีชีวิตอยู่ ท่านมีศิษย์ 6 คน พวกเขาล้วนมีเวทมนตร์สูงส่ง แปลงร่างได้หลากหลาย ปกติแล้ว เป็นผู้ช่วยให้ Hakushin คอยประสานงานธุระภายในศาลเจ้า ดูแลความปลอดภัยของภูเขา Yougou\nจิ้งจอกตัวแรกจากทั้งหกตัวนี้ มีชื่อว่าจิ้งจอกดำ Itaru ถึงจะเป็นเพศเมีย แต่ตัวของมันกลับใหญ่ และแข็งแรงมาก มีนิสัยตรงไปตรงมา แต่เพราะเคยเมาเหล้า ก่อเรื่องที่ตำหนักใหญ่ของศาลเจ้า ทำให้ร่างอันศักดิ์สิทธิ์ของโชกุนเสียหาย จึงทำให้ Hakushin โกรธมาก และไล่เธอลงเขาไปเพื่อให้สำนึกผิด\nจิ้งจอกดำ Itaru ลงเขาไปอย่างไม่สะทกสะท้าน และลืมคำสอนของ Hakushin จนหมดสิ้น แถมยังพกเหล้าเต็มไห มุ่งหน้าไปก่อเรื่องที่หมู่บ้าน"
          }
        ]
      },
      {
        "title": "ตอนที่ 3",
        "desc": [
          {
            "type": "RichText",
            "text": "เล่มนี้บอกเล่าเรื่องราวของการต่อสู้ระหว่าง \"จิ้งจอกดำ Itaru\" และ \"สองอสูรแห่ง Tokaku\" น่าเสียดายที่เรื่องราวหายไปใน \"ตำนานแห่ง Kitsune ทั้งหกของ Urakusai\" แต่โชคดีที่หากลับมาได้และถูกทำการดัดแปลง\nคราวก่อนเล่าถึงตอนที่จิ้งจอกดำ Itaru มุ่งหน้าไปก่อเรื่องที่หมู่บ้าน แต่เห็นหญิงสาว 2 คน แต่งตัวเป็นคนตัดฟืนยืนอยู่บนข้างทาง ทว่าพวกเธอมีทั้งดาบ Nodachi ที่ยาวกว่า 7 ฟุต, ดาบ Kodachi และ ดาบ Wakizashi คาดอยู่ที่เอว เรียกว่ามาพร้อมอาวุธครบมือเลยทีเดียว\nเมื่อพวกเธอเห็นเงาใหญ่สีดำ มุ่งหน้าเข้ามาพร้อมกับพื้นที่สั่นสะเทือนและฝุ่นที่คละคลุ้ง ก็เริ่มระวังตัว เอามือจับไว้ที่ด้ามดาบ และพูดขึ้นพร้อมกันว่า:\n\"ใครน่ะ? คงไม่ใช่โยไกหรอกนะ!\"\nเงาใหญ่นั้น ตอบกลับมาว่า:\n\"ฮ่า ๆ ฉันก็คือโยไก！\"\nทั้งสองไม่พูดพร่ำทำเพลง รีบชักดาบขึ้นมาฟันทันที แต่นึกไม่ถึงว่า เพียงแค่โยไกตัวนั้นก้าวเท้าออกมา ก็สามารถจับข้อมือของทั้งสอง แล้วพลิกกลับได้อย่างรวดเร็ว จนดาบ Nodachi ที่ยาวกว่า 7 ฟุต ร่วงลงบนพื้น ทั้งสองตกใจมาก และรีบชักดาบ Kodachi ออกมาทันที แต่ก็ช้าไปเสียแล้ว เพราะจิ้งจอกดำตัวนั้นได้ใช้ฝ่ามือ ตบจนหญิงคนหนึ่งกระเด็น และยังคว้าตัวอีกคนขึ้นมาเหมือนกับจับไก่ยังไงอย่างงั้น พร้อมขึ้นไปเหยียบบนหน้าอกของอีกคน\n\"สองอสูรแห่ง Tokaku\"? ปีที่แล้วฉันจัดการพวกเธอสองพี่น้อง เพราะไปรังแกชาวบ้าน วันนี้เห็นทีจะได้สั่งสอนกันอีกรอบ!\"\nเมื่อโจรทั้งสองได้ยินเช่นนี้ ทั้งรู้สึกอับอายและโมโห เอาแต่ขอโทษขอโพยอยู่ตลอด โดยนึกไม่ถึงว่าจิ้งจอกดำ Itaru จะโยนพวกเธอลงบนพื้น พร้อมพูดว่า:\n\"เอาเถอะ ในเมื่อฉันถูกท่าน Hakushin ไล่ลงมา ก็ถือว่าเป็นโยไกที่ไร้นายแล้ว พวกเธอมาร่วมผดุงความยุติธรรมไปกับฉันก็แล้วกัน ฉันจะได้ไม่เบื่อยังไงล่ะ!\""
          }
        ]
      },
      {
        "title": "ตอนที่ 4",
        "desc": [
          {
            "type": "RichText",
            "text": "ใน \"ตำนานแห่ง Kitsune ทั้งหกของ Urakusai\" เมื่อ 500 ปีก่อน ทั้ง Youzan และ Yui ต่างก็มีเรื่องราวเป็นของตนเอง แต่ในเวลานี้ แม่และลูกสาวยังคงพึ่งพาการช่วยเหลือของ Itaru\nคราวที่แล้วเล่าถึงตอนที่จิ้งจอกดำ Itaru ปราบสองโจรสาว \"สองอสูรแห่ง Tokaku\" และเริ่มต้นเส้นทางแห่งการผดุงความยุติธรรม\nทั้งสามพักอยู่ที่หมู่บ้าน Konda ไม่นาน ก็พบกับแม่ลูกคู่หนึ่ง\nเมื่อคุยกัน ถึงได้รู้ว่าพวกเขาเป็นนักดนตรีที่เดินทางมาจากเกาะ Seirai ผู้เป็นแม่มีชื่อว่า Youzan ลูกสาวมีชื่อว่า Yui พวกเธอกำลังจะเข้าเมือง Inazuma ไปฉลองงานเทศกาล แต่กลับถูกคนขาย Lavender Melon ในหมู่บ้านหลอกให้ซื้อในราคาที่สูงลิบ เป็นเพราะก่อนหน้านี้ เขาเคย \"มีน้ำใจ\" ให้แม่ลูกคู่นี้กินฟรี ๆ แต่ศิลปินพเนจรจะหาเงินมากมายขนาดนั้นจากไหนกัน? จะให้ใช้เงินที่ต้องใช้สำหรับการเดินทางกลับบ้าน ก็เห็นทีจะไม่ใช่เรื่อง...\nเมื่อได้ยินเช่นนี้ \"สองอสูรแห่ง Tokaku\" ที่ชอบใช้ความรุนแรงก็เริ่มโมโห กัดฟันแน่น จะต้องคิดบัญชีกับพ่อค้าชั่วคนนี้ ฉีกเขาเป็นเสี่ยง ๆ เสียให้ได้ แต่จิ้งจอกดำ Itaru กลับมีแผนที่ดีกว่า จึงห้ามสองพี่น้องเอาไว้:\n\"เอาล่ะ ๆ ฉันเข้าใจแล้ว\"\nจากนั้นก็ปลอบใจสองแม่ลูก:\n\"พวกเธอไม่ต้องกังวลนะ ฉันรู้ว่าต้องทำยังไง นั่งดูฉันไปคิดบัญชีกับมันได้เลย\"\nเมื่อพูดจบ ก็รีบก้าวเท้า มุ่งหน้าไปหาพ่อค้าชั่วทันที"
          }
        ]
      },
      {
        "title": "ตอนที่ 5",
        "desc": [
          {
            "type": "RichText",
            "text": "ส่วนที่ตึงเครียดที่สุดใน \"ตำนานแห่ง Kitsune ทั้งหกของ Urakusai\" ว่ากันว่าถูกเขียนโดยท่าน Urakusai หลังจากที่กลับมาจาก Liyue ซึ่งเรื่องราวทั้งหมดนี้ต่างก็ถูกผู้เขียนหยิบยกมาใส่ไว้ด้วย\nเกร็ดเล็กเกร็ดน้อยของจิ้งจอกดำ Itaru ได้จบลงแล้วในตอนนี้ โปรดยกโทษให้กับผู้เขียนที่จู้จี้จุกจิก ต้องการที่จะติชมเรื่องเก่า ๆ เมื่อหลายปีก่อนเพิ่มเติมอีก\nเกี่ยวกับสิ่งที่ท่าน Urakusai ทำให้ Saiguu เดือดดาลในปีนั้น จวบจนเช้าวันนี้ มันกลับเลือนลางยิ่งนัก แต่ในช่วงเวลานั้นท่าน Yae ดื่มเยอะเกินไปสอง สาม สี่ ห้า หก เจ็ด แปด แก้ว จึงยินยอมเล่าข้อมูลทางประวัติศาสตร์ที่พบเจอมาด้วยตัวเองกับฉัน\nข้อความต่อไปนี้เป็นข้อความที่ผู้แต่ง ที่ต้องการเปลี่ยนความจริงให้กลายเป็นบทคัดลอกทางประวัติศาสตร์อย่างไม่เป็นทางการ\nในตอนนั้น Kitsune Saiguu ได้ออกจากทุ่ง Hakushin เพื่อไปยังศาลเจ้า Grand Narukami นั้น ในตอนนั้นท่าน Yae ยังไม่ถือกำเนิดขึ้น ดังนั้นวัยเด็กของจิ้งจอกตัวน้อยอย่างเธอ จึงเติบโตขึ้นมากับการได้ยินเรื่องราวของ Saiguu ดังนั้นเธอจึงรู้สึกเคารพรัก และนับถือ Saiguu เป็นอย่างมาก\nเพราะเหตุนี้ชีวิตการเดินทางท่องเที่ยวของท่าน Yae จึงจบลงที่ศาลเจ้า Grand Narukami\nเพราะความใกล้ชิดทางสายเลือด ท่าน Saiguu จึงดูแลเอาใจใส่ประคบประหงมท่าน Yae ที่เยาว์วัยเป็นอย่างมาก แต่ท่าน Yae ในวันนี้ กลับหลีกเลี่ยงที่จะนึกถึงช่วงเวลานั้นให้มากที่สุด...\n—— แม้ว่าจะได้รับการรับรองว่าเป็นนักเขียนนวนิยายซึ่งเป็นประสบการณ์ชีวิตของท่าน Yae เพื่อหลีกเลี่ยงไม่ให้หัวหน้าบรรณาธิการตรวจสอบ และลบออกไป ผู้เขียนจึงไม่สะดวกในการเปิดเผยข้อมูลมากเกินไป\nกลับมาพูดถึงเรื่องของ Urakusai กันต่อ ในปีนั้นท่าน Urakusai ทำอะไรให้ท่าน Saiguu เดือดดาลกัน จนตอนนี้เรื่องราวกลับไม่แน่ชัดอีกต่อไป รู้แค่เพียงว่าเขาอาจจะทำบางสิ่งที่เกี่ยวข้องกับการบุกรุก Abyss ในอนาคตก็ได้\nแต่หลังจากที่ท่าน Urakusai ถูกขับไล่ออกไปท่าน Kitsune Saiguu ก็ไม่ได้พำนักอยู่ในศาลเจ้า Grand Narukami อีกต่อไป แต่กลับไปที่พำนักอยู่ที่ Tenshukaku ในเมืองแทน\n\"ภัยพิบัติที่เกี่ยวข้องกับชั้นฟ้า และโลกกำลังใกล้มา ร่างกายนี้มีหน้าที่ปกป้องผู้คน และนายเหนือหัว เป็นหน้าที่ของผู้พิทักษ์ จะต้องรีบไปอยู่เคียงข้างโชกุนให้เร็วที่สุดถึงจะถูก\"\nในตอนที่ท่าน Saiguu จากไปในครั้งที่สอง ในตอนนั้นท่าน Yae ยังไม่พ้นวัยสาวน้อยเลยด้วยซ้ำ คนที่เธอไล่ตามมาโดยตลอด ได้ทอดทิ้งเธอไปอีกครั้ง ผ่านไปได้ไม่นานก็เกิดภัยพิบัติขึ้นบนเกาะ พวกเราถึงได้เข้าใจความหมายของคำพูดอันลึกลับนั้น...\nเพียงแต่ว่ามันสายเกินไปแล้ว ทุกสิ่งทุกอย่างถูกทำลายลงในพริบตา ไม่เป็นไปตามที่ปรารถนาไว้\nครั้งนี้เป็นครั้งที่สาม ที่ท่าน Saiguu จากไป จากไปตลอดกาลอย่างไม่มีวันกลับมา\nห้าร้อยปีสำหรับมนุษย์มันอาจจะยาวนานเกินไป แต่ความสุข และความทุกข์จากเหตุการณ์ในครั้งนั้น ไม่ว่าจะเป็นผู้ที่มีอายุขัยอันสั้น หรือผู้ที่มีอายุขัยยืนยาวนาน ต่างก็ยากที่จะลืมเลือนมันไป"
          }
        ]
      }
    ]
  }
}