{
  "epId": 7762,
  "name": "กระดาษโน้ตไม่ทราบที่มา",
  "desc": "กระดาษโน้ตที่พบในมิติลึกลับ จากเนื้อหาดูเหมือนจะเป็นไดอารี่",
  "iconUrl": "https://act-webstatic.hoyoverse.com/event-static-hoyowiki-admin/2025/05/20/0f07cb6fbcb8a27664e6281ed22fa233_6918072165512844978.png",
  "menuId": 9,
  "menuName": "ผลิตภัณฑ์ของ Teyvat",
  "version": 0,
  "components": {
    "baseInfo": [
      {
        "key": "ชื่อ",
        "value": [
          {
            "type": "RichText",
            "text": "กระดาษโน้ตไม่ทราบที่มา"
          }
        ]
      },
      {
        "key": "ประเภท",
        "value": [
          {
            "type": "RichText",
            "text": "ไอเทมเควสต์"
          }
        ]
      }
    ],
    "textualResearch": [
      {
        "desc": [
          {
            "type": "RichText",
            "text": "ข้อความที่ 1:\nข้าชื่อ Boyang ข้าจะจดบันทึกทุกสิ่งที่รู้ไว้ในนี้ เพื่อให้ผู้คนรุ่นหลังที่ได้เห็นข้อความนี้ ได้รับรู้สิ่งต่าง ๆ ที่ข้าเคยได้ประสบพบเจอมา\nข้อความที่ 2:\nข้าและน้องชาย Rongzhao รับคำสั่งจาก Qixing ให้เร่งนำ Fantastic Compass ไปช่วยกองทหาร Millelith ที่ Chasm แต่ทว่าอสูรที่นี่ร้ายกาจมาก กลุ่มคนของเราบาดเจ็บสาหัส หากไม่ได้ยักษายื่นมือช่วยเหลือ ข้ากับน้องชายคงทิ้งชีวิตไว้ที่นั่นแล้ว\nข้อความที่ 3:\nยักษาตนนี้มีสี่กร ท่าทางคุ้มดีคุ้มร้าย แม้แต่ชื่อของตัวเองก็จำไม่ได้ ตอนที่คลุ้มคลั่ง เขามักจะเรียกคนรอบข้างว่า \"Alatus\", \"Menogias\" อะไรแบบนี้ พลังของเขาคือสายฟ้า ทั้งยังเก่งกาจห้าวหาญ ราวกับแม่ทัพใหญ่ในสมัยโบราณ พวกเราติดตามยักษาต่อสู้กับอสูรร้ายอยู่สิบกว่าวัน จนรอดออกมาได้ในที่สุด\nข้อความที่ 4:\nงูมีจุดอ่อนอยู่ที่ตำแหน่งหลังหัวเจ็ดนิ้ว อสูรร้ายก็มีจุดอ่อนเช่นกัน ยักษาสังเกตเห็นจุดนี้ จึงได้วางแผนขึ้นมา ในสงครามครั้งก่อน พื้นดินของ Chasm พังถล่มจนเผยให้เห็นวังใต้ดินลึกลับขนาดใหญ่ที่อยู่ข้างล่าง\nและจากที่สังเกตดูพบว่า เมื่ออสูรเข้าใกล้วังใต้ดินแห่งนี้ มันจะอ่อนแอลง พวกเราจึงคิดว่าบางทีใต้ดินอาจมีพลังบางอย่างที่สามารถควบคุมอสูรจาก Khaenri'ah ได้\nข้อความที่ 5:\n...มีผู้คนล้มตายไปมากมายเกินไป ต้องรีบยุติการสู้รบโดยไวที่สุด ข้ากับ Rongzhao ตกลงกันว่าจะให้ข้าเป็นคนถือ Fantastic Compass และนำกองทหาร Millelith บางส่วนตามยักษาลงไปในวังใต้ดิน เราจะล่อพวกอสูรเข้าไปในส่วนที่ลึกที่สุดของวังใต้ดิน\nและข้ากับยักษาต้องช่วยกันผนึกจากข้างในให้สำเร็จโดยมี Rongzhao คอยสนับสนุนจากข้างนอกอีกที เพื่อให้มั่นใจว่าผนึกได้แน่นหนา ถ้าทำตามแผนนี้สำเร็จ ก็จะรักษาแนวรบของ Chasm ไว้ได้ เพียงแต่ข้า ยักษา และกองทหาร Millelith ที่ตามไปด้วยจะต้องติดอยู่ในวังใต้ดินก็เท่านั้น ...ถ้าทำสำเร็จจะเกิดผลดีอย่างยิ่ง ยังไงก็ต้องลองดู\nข้อความที่ 6:\nเหล่าทหารตรวจสอบกันทั้งวันทั้งคืน จนแน่ใจว่าเมื่ออสูรเข้าไปในวังใต้ดิน พวกมันจะอ่อนแอลงมาก ราวกับถูกพลังบางอย่างกัดกร่อนอยู่\n...ทหารที่ได้รับบาดเจ็บจากการต่อสู้ บ้างก็สิ้นชีพ บ้างก็พลัดหลงกับกองทหาร และไม่กลับมาอีกเลย ...อสูรร้ายจะหายไปอย่างนี้หรือเปล่านะ?\nข้อความที่ 7:\nภายในวังใต้ดินนั้นแปลกประหลาดมาก ฝ่าย Liyue เหลือแค่ข้ากับยักษาเท่านั้นที่รอดชีวิต... ไม่รู้ว่าผ่านไปนานแค่ไหนแล้ว ยักษาบาดเจ็บสาหัส ทั้งยังสติฟั่นเฟือนอีก ดูท่าคงมีชีวิตอยู่ได้อีกไม่นานแล้ว แม้ว่าข้าจะยังมีสติอยู่ แต่ก็พร่าเลือนเต็มที\nข้าไม่รู้ว่าตัวเองติดอยู่ใต้ดินมานานเท่าไหร่แล้ว ...ยักษาชวนข้าออกไปจากที่นี่ เพื่อกลับขึ้นไปข้างบน แต่เขาคงลืมไปแล้วว่า พวกเราถูกกำหนดแล้วว่าต้องอยู่ที่นี่\nข้อความที่ 8:\nวังใต้ดินแห่งนี้ราวกับมีชีวิต ตอนแรกที่เกิดรอยแยกบนพื้น พวกเรากระโดดลงสู่ใต้ดินเพื่อดำเนินการตามแผน และข้าเห็นตั้งแต่ตอนนั้นแล้วว่า รอยแยกมันค่อย ๆ สมานกันอย่างเงียบ ๆ แต่ข้าพูดมันออกไปไม่ได้ เพราะนั่นเป็นแผนเดียวที่เรามี\n...ต่อให้โจมตีมัน รอยแยกที่เกิดขึ้นก็จะกลับมาสมานกันอยู่ดี บางทีก็เร็ว บางทีก็ช้า เอาแน่เอานอนไม่ได้ จากที่กล่าวมา การที่เผลอทำลายพื้นดินระหว่างต่อสู้ ก็เหมือนการทำลายเปลือกหุ้มของวังใต้ดินแห่งนี้? ...นี่เราหลงเข้าไปในท้องของสิ่งมีชีวิตขนาดใหญ่มหึมา และกำลังถูกมันค่อย ๆ กลืนกินเข้าไปอย่างช้า ๆ อยู่หรือเปล่ากันนะ\nข้อความที่ 9:\nอสูรร้ายน่าจะตายหมดแล้วล่ะ ในที่สุดพวกเราก็กำจัดพวกมันได้สำเร็จ ...ข้าเดินไปหลายเส้นทาง แต่ก็หาทางออกไปไม่เจอเลย ...ยักษาตายแล้ว มีข้าเหลือรอดอยู่แค่คนเดียว\n...ข้าเห็นครอบครัว เห็นภรรยา และลูก... พวกเขาเดินทะลุผ่านข้า แล้วหายไป ...บางทีข้าอาจเสียสติไปแล้วก็ได้! ไม่งั้นจะเห็นครอบครัวที่อยู่ไกลถึงท่าเรือ Liyue ได้ยังไง?... อยากกลับบ้านชะมัด... ข้ายังมีโอกาสจะได้ออกไปอีกไหมนะ?\nข้อความที่ 10:\n...Rongzhao บางครั้งข้าก็รู้สึกแค้นเคืองเจ้า ทำไมถึงไม่เป็นเจ้าที่ต้องทรมานอยู่ที่นี่ แต่ว่า Rongzhao... ในฐานะพี่ชายของเจ้า ข้าดีใจเหลือเกินที่ทำให้เจ้ารอดชีวิตไปได้... ข้าเหนื่อยจัง... คิดอะไรไม่ออกแล้ว..."
          }
        ]
      }
    ]
  }
}