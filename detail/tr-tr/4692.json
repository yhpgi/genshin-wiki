{
  "epId": 4692,
  "name": "Solgun Kalenin Düşüşü",
  "iconUrl": "https://upload-static.hoyoverse.com/hoyowiki/2023/12/04/535398cb0ba01203eb959d029eb28342_4654503092941623661.png",
  "menuId": 12,
  "menuName": "Kitaplar",
  "version": 1701779998,
  "components": {
    "baseInfo": [
      {
        "key": "İsim",
        "value": [
          {
            "type": "RichText",
            "text": "Solgun Kalenin Düşüşü"
          }
        ]
      }
    ],
    "body": [
      {
        "title": "Solgun Kalenin Düşüşü (I)",
        "desc": [
          {
            "type": "RichText",
            "text": "Bir seferinde rüyamda siyah bir gemi görmüştüm.\nKaranlık gecenin, kasvetli sisin içinde yelken açmıştı.\nGövdesi çürümüş ve direği parçalanmıştı,\nYine de insan aklıyla alay eden görünümü,\nOlmayacak şekilde yerleştirilen kırık parçaların tümü,\nEtraflarını saran alg ve yosunlar sayesinde koruyordu bütünü.\nAy ışığı altında salınan bu simsiyah ve korkutucu gölge,\nGörünce dehşet duymayacak yoktu kimse.\nBiraz kaydıracak olursan bakışlarını,\nBir anda tekrar çıkacaktır karşına.\nGüverte üzerinde ince ve uzun bir silüet,\nKapkara cübbesinin içinde görünmez çehresi.\nGel gör ki o donuk, boş gözleri,\nGöz göze geldiğin an delip geçer ruhunu.\nDenizin derinliklerinden gelen bir canavar mıydı bu?\nYoksa kadim dünyalardan gelen bir hükümdar mı?\nBelki de ta kendisidir kabusun."
          }
        ]
      },
      {
        "title": "Solgun Kalenin Düşüşü (II)",
        "desc": [
          {
            "type": "RichText",
            "text": "Dünyanın en saf gölünün kıyılarında,\nGöz kamaştıran bir kale vardı.\nDuvarları altın yapraklar ve mücevherlerle kaplı,\nAkşamüstü güneşinin ışığıyla parlardı.\nÇatısında uçuşurdu göz alıcı sancaklar ve bayraklar,\nGöğe uzanan görkemli kuleler arasından.\nUzaklardan gelen misafirler renkli camların ardından bakardı,\nAttıkları her adımla duydukları hayranlık artardı.\nAslında tüm dikkatleri toplayan o heykellerdi,\nŞekilleri tuhaftı, bir o kadar da gerçekçiydi.\nSalonun ortasında altından bir sahne,\nMüzisyenler gece gündüz şarkılar söylerdi kalenin efendisine.\nDinleyiciler müzik sesini duyar duymaz oraya akın ederdi,\nTüm dünyada yankılanan bu müziğin ritmiyle dans etmek isterdi.\nEğlenceye susayanlar için şaraplar bir nehir gibi akıp giderdi.\nSınıf, memleket fark etmeksizin herkes davetliydi.\nGelgelelim bunların hiçbiri ne efendinin korkularını giderebildi\nNe de ızdırap çeken ruhuna huzur verebildi.\nKuledeki saatin gece yarısında çalan çanlarını ne zaman duysa,\nKendine hakim olamaz, büyük bir telaşa kapılırdı,\nİçini korku ve kasvet kaplardı.\nŞimdi kara cübbeli silüet borcunu tahsil etmeye gelecek,\nGözlerinin önünde her şey toza dönüşecek,\nHem kendi ruhu hem misafirlerinin ruhu\nO karanlık, kadim dünya için kurban edilecek."
          }
        ]
      },
      {
        "title": "Solgun Kalenin Düşüşü (III)",
        "desc": [
          {
            "type": "RichText",
            "text": "Başlangıçta, meltemle dalgalanan perdeler dışında hareket yoktu,\nBilinmeyen bir yerden hayvanların çiğneme sesleri geliyor, duvarlarda yankılanıyordu.\nBoş odadan kulak tırmalayıcı bir kahkaha koptu,\nKaranlıkta ilerlemeye başladı adı konulmamış korku.\nArdından korkunç bir fırtına koptu,\nParlak, kırmızı bir sis bulutu\nBir kefen gibi kalenin etrafını sardı.\nKalenin merkezindeki büyük sahnede uzun, ince bir silüet belirdi,\nEn sonunda kara cübbeler içinde bir karanlık ruh geldi.\nDaha az önce keyif süren misafirler,\nÇığlık atmaya fırsat bile bulamadan\nYere yığıldılar birer birer.\nEfendi tahtında titreyerek oturuyordu,\nKaranlık ele geçirdi onun da ruhunu.\nDüşen tuğla ve fayansların gürültüsüyle,\nKalenin ihtişamı gömüldü tarihe,\nIşıltılı dalgalar çekti kaleyi suların dibine.\nKulelerin gölgelediği kanlı ay bir kez daha gökyüzünde belirdi,\nHabis ışıltılarla kaplandı diyarın her yeri.\nVe bugün dünyanın en saf gölünün kıyılarında,\nÇok zaman önce yıkılan o kalenin yansıması belirir sularda.\nBir zamanlar tüm odalarında yankı bulan neşe ve görkem,\nGeçmişte kaldı artık, rüya ve efsanelerde.\nHarabeler, üzerinde kasvetten bir örtüyle yatar derinlerde.\nKırılmış pencerelerin ardında canavar görünümlü heykeller,\nKulak tırmalayan bir şarkı eşliğinde kaleyle birlikte denize gömüldüler.\nOrada karanlık, ölüm ve kayıptan başka hiçbir şey kalmadı."
          }
        ]
      }
    ]
  }
}