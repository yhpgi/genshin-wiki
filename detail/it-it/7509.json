{
  "epId": 7509,
  "name": "Kompore l'Astuto",
  "iconUrl": "https://act-webstatic.hoyoverse.com/event-static-hoyowiki-admin/2025/03/17/56c935218b22137b57a910c0f730e7eb_3419871997228669796.png",
  "menuId": 12,
  "menuName": "Libri",
  "version": 1744756062,
  "components": {
    "body": [
      {
        "title": "Kompore l'Astuto (I)",
        "desc": [
          {
            "type": "RichText",
            "text": "Si dice che questo rotolo di tessuto sia stato realizzato da Sanhaj Kompore, un eroe dei Maestri del Vento della Notte. I suoi contenuti sono brevi e bizzarri, e spesso vengono accantonati dai vecchi sciamani, che li considerano uno scherzo. Proprio come le innumerevoli battute pronunciate da questo astuto eroe nel corso della sua vita, i colori di questo rotolo sono contraddistinti da un accenno d'oscurità simile alla luce lunare. Alcuni dicono che sia dovuto ai fili impiegati, altri invece che abbia triturato dell'ossidiana e delle conchiglie nere per ottenere questo tocco divino.\nTanto, tanto tempo fa, tra i Maestri del Vento della Notte vi era uno scaltro furfante di nome Kompore. La sua astuzia e la sua forza lo rendevano un abile ingannatore e ladro, e per questo non aveva una buona fama nella tribù. Ma aveva un fratello onesto di nome Sanhaj.\nA quei tempi, il Signore dei crocevia ancora camminava tra i mortali, concedendo agli abitanti delle sei tribù il dono del sonno o della morte, guidandoli lungo il sentiero verso l'aldilà e unendo le loro anime al grande fiume nero. Egli governava il Reame notturno, una sorta di \"Padre stregone\" e \"Madre dei sogni\". Secondo le leggende, egli costruì una piccola cantina alla fine del grande fiume nero, dove poteva rivelare il destino di qualsiasi persona attraverso il vino di funghi che preparava.\n\"Se avessi questo potere, non sarei come i profeti della nostra tribù, capaci di predire il destino e scoprire la verità che si cela dietro a questo mondo?\"\nIl furfante si guardò intorno e pensò tra sé e sé:\n\"E se così fosse, quali profitti potrebbero trarmi i segreti e i sogni proibiti? Con cosa potrei scambiarli?\"\nL'astuto Kompore strofinò le mani e progettò il suo subdolo piano."
          }
        ]
      },
      {
        "title": "Kompore l'Astuto (II)",
        "desc": [
          {
            "type": "RichText",
            "text": "Per ingannare il Signore dei crocevia e ottenere il miracoloso vino di funghi, Kompore portò il suo onesto fratello Sanhaj e gli disse:\n\"Fratello mio, la tua gentilezza è rinomata in tutta la nostra tribù. So che hai un cuore puro, che parli sempre con onestà e che agisci con sincerità. Perciò, ti chiedo di mantenere il più assoluto riserbo sui nostri piani futuri. Fallo per tuo fratello.\"\nSanhaj, ignaro del piano malvagio di suo fratello, accettò.\n\"Va bene. Ti spiegherò il mio piano, ma dovrai collaborare con me e non rivelarlo a nessuno.\"\nCosì, Kompore iniziò lentamente a spiegargli tutto:\n\"Voglio che tu vada a trovare il Signore dei crocevia e gli dica che sono sul letto di morte. Digli che vorresti avere la medicina del Padre stregone per curarmi. Nel frattempo, io entrerò di nascosto nella sua capanna e ruberò il vino di funghi. Con quello, potremo donare maggiore saggezza alla nostra tribù e risolvere tanti dei problemi che ci affliggono.\nPensaci, fratello, pensaci! Pensa a quanto ci guadagnerebbe la nostra tribù da quel vino... E pensa a quanto ne trarremmo entrambi giovamento!\"\nIl fratello minore avrebbe voluto rifiutare, ma avendo accettato la prima richiesta del fratello senza riflettere, non poteva far altro che accettare di seguire il piano malvagio di Kompore.\nOvviamente, questa è solo la versione di Kompore. Perché si è fatto passare per il cattivo che ha tradito il fratello? E si tratta di una storia vera? Eppure, poiché è diventato un eroe nella tribù, pochissimi osano indagare a fondo."
          }
        ]
      },
      {
        "title": "Kompore l'Astuto (III)",
        "desc": [
          {
            "type": "RichText",
            "text": "Sebbene Sanhaj avesse accettato il tradimento del fratello, il suo cuore onesto era colmo di angoscia e incertezza per aver ingannato il Signore dei crocevia. Pertanto, nei suoi sogni turbati, Sanhaj rivelò il piano del fratello.\nLa Madre dei sogni allungò le braccia nere come la notte, stringendo Sanhaj in un abbraccio e baciandolo sulla fronte. Nel silenzioso sogno oscuro, aveva già perdonato i crimini di Sanhaj. Anzi, come ricompensa per la sua onestà, gli versò del vino di funghi misterioso in una coppa d'ossidiana e gliela porse.\nTuttavia, in quel momento, Kompore entrò nella tenda del fratello e gli strinse una corda intorno al collo mentre dormiva: sapeva bene che Sanhaj avrebbe rivelato il piano al Signore dei crocevia.\nE così, prima che il Signore dei sogni potesse avvertirlo, Sanhaj trovò la fine per mano del proprio fratello. La coppa d'ossidiana contenente il vino di funghi gli scivolò dalle mani, macchiandogli il petto e la corda insanguinata che gli cingeva il collo.\nQuel grave crimine suscitò l'ira del Signore dei crocevia, che pianse la perdita di Sanhaj. Egli scagliò quindi una maledizione su Kompore: suo fratello Sanhaj, ucciso così barbaramente, sarebbe resuscitato in lui e avrebbe profetizzato tutta la sua sorte. Da quel momento in poi, tutti coloro che aveva ingannato e ucciso sarebbero rimasti impressi per sempre nella sua memoria; ogni bugia pronunciata, suo fratello gliel'avrebbe ripetuta mille volte all'orecchio. Kompore ottenne così il dono del vino di funghi, ma si macchiò di un peccato e una maledizione indelebili.\nCosì Kompore acquisì un nuovo nome: Sanhaj Kompore. Solo molto tempo dopo, quando Tenoch radunò degli eroi per l'ultima battaglia contro il nero torrente selvaggio, trovò finalmente un modo per redimersi... Ma questa è un'altra storia. Ahah, tuttavia, poiché molti membri della tribù hanno visto il sorriso mistificatore di Sanhaj Kompore fendere la notte buia, anche dopo quel giorno decisivo di battaglia... questa storia per loro non è altro che l'ennesima battuta o indovinello di Sanhaj Kompore."
          }
        ]
      }
    ],
    "baseInfo": [
      {
        "key": "Nome",
        "value": [
          {
            "type": "RichText",
            "text": "Kompore l'Astuto"
          }
        ]
      }
    ]
  }
}