{
  "epId": 8780,
  "name": "Echi della conchiglia",
  "iconUrl": "https://act-webstatic.hoyoverse.com/event-static-hoyowiki-admin/2025/09/01/7b078e9234ceb501021cd3bd105b0cc6_8412316685875993831.png",
  "menuId": 12,
  "menuName": "Libri",
  "version": 0,
  "components": {
    "baseInfo": [
      {
        "key": "Nome",
        "value": [
          {
            "type": "RichText",
            "text": "Echi della conchiglia"
          }
        ]
      }
    ],
    "body": [
      {
        "title": "Echi della conchiglia (I)",
        "desc": [
          {
            "type": "RichText",
            "text": "Donami la conchiglia che tieni in mano, e non ti chiederemo più nulla,\ndisse il bel giovanotto, arrivato al falò con i suoi seguaci, armeggiando con la lama che brandiva.\nQuella era la loro trentesima notte nella desolata terra dell'esilio, che i ragazzi e le ragazze chiamavano segretamente la \"Terra di nessuno\".\nLa lama che un tempo aveva abbattuto alberi, falciato erba, schiuso frutti e fatto tacere un gran numero di estranei non era più affilata come un tempo, e gli adulti che avevano cercato di controllarli con la forza erano morti ancor prima di riuscire a sfoderare le loro spade.\nNessuno sapeva dove fosse finito il fodero.\nVuoi davvero questa conchiglia?\nIl ragazzo che aveva in mano la conchiglia era il più minuto di tutti, e per questo veniva chiamato \"Pusillo\".\nCerto che sì.\nPerché?\nC'è davvero bisogno di chiederlo?, rispose il bel giovanotto con un sorriso. \"Non abbiamo accettato tutti una regola, Pusillo? Chi ha la conchiglia ha diritto a parlare.\"\nGià... Quello era il patto segreto che i ragazzini attorno al falò avevano stretto per opporsi agli adulti che li avevano schiavizzati,\ne per sopravvivere in quella terra desolata e liberarsi dalla loro condizione di esuli.\nSceglievano un capo tra loro: un ragazzino intelligente e capace, di guidarli attraverso le difficoltà; qualcuno che avrebbe camminato al loro fianco, ma che non avrebbe temuto la forza. Questa era la persona che avrebbe impugnato la conchiglia e sarebbe diventato il loro capo.\nLa conchiglia, rubata segretamente dalla spiaggia durante il giorno, era sia il simbolo della loro piccola vittoria che la prova che gli adulti che li tenevano d'occhio non erano infallibili.\nMan mano che l'infanzia svanisce, anche la convinzione che gli adulti siano degli esseri umani onnipotenti e onniscienti si dissolve. Per molti comporta indubbiamente una certa delusione. Ma, per questi giovani, forse non era stata la lezione peggiore da imparare.\nE poi...\nL'ordine ideale non era arrivato. O meglio, la crudeltà bestiale nei cuori di questi ragazzini, non ancora placata, stava diventando sempre più sfrenata senza che nessuno potesse sopprimerla. Se la violenza era in grado di sovvertire ogni cosa, perché chi poteva sfruttarla non avrebbe dovuto usarla per ottenere tutto ciò che desiderava?\nQuesto includeva la conchiglia e tutto ciò che rappresentava nel loro patto segreto.\nQuindi pensi di poter detenere la conchiglia?\nSono quello che si è impegnato di più e che ha ottenuto il massimo in cambio. Inoltre, ora sono io ad avere la lama in mano.\nAllora sarai tu a comandarci.\nCerto che sarò io a comandarvi.\nCome quegli adulti all'inizio...?\nBeh, non è un'idea così tanto malvagia, dopotutto.\nBeh, in questo caso..., come se volesse rispondere, il ragazzino di bassa statura si mise in piedi davanti al falò, con il dorso rivolto alle fiamme e il volto nascosto nell'ombra...\nMa il bel giovanotto pensò d'intravedere un sorrisetto sul volto dell'altro ragazzo, e uno strano senso di preoccupazione riguardo il futuro lo assalì. Fino a quella notte, aveva creduto che tutto fosse sotto controllo come il coltello, tenuto saldamente nella sua mano.\nPusillo gli porse la conchiglia, si voltò e si addentrò nella foresta.\nDopo quella notte, il ragazzo che un tempo impugnava la conchiglia sembrò essere svanito nel nulla."
          }
        ]
      },
      {
        "title": "Echi della conchiglia (II)",
        "desc": [
          {
            "type": "RichText",
            "text": "Sapevi che sarebbe finita così...\nLa ragazza con gli occhiali trovò finalmente il ragazzino di bassa statura. Quando questi fece ritorno, gli altri gli fecero posto, con gli sguardi pieni di preoccupazione.\nAlla fine del percorso, il bel giovanotto crollò su una sedia piena di oggetti pesanti. I suoi lineamenti erano accentuati dal tono verde pallido della sua pelle. Le sue labbra viola cremisi risaltavano davanti alle fiamme inquietanti del falò, che tremolavano sinistramente come uno strano velo nel vento.\nIl giovane non mostrava ferite visibili, ma le sue mani pendevano dal suo corpo pesantemente, come se fossero scolpite nel gesso.\nLa lama che un tempo brandiva con così tanto orgoglio era caduta a terra.\nNessuno osò raccoglierla.\nLe cose finiscono sempre così. Solo non pensavo che sarebbe successo così presto.\nIl ragazzo raccolse la lama. Sebbene fosse ancora robusta, mostrava segni di usura, come i bordi rovinati e la superficie ammaccata, essendo stata usata per tagliare la legna per diversi anni.\nIl giovane uomo non sapeva come prendersi cura di quel potere, ma poiché era la sua unica via di salvezza, mantenne il segreto della lama deteriorata.\nOvviamente, cominciò a diffidare di tutti quanti. Dormiva poco e male, e si arrabbiava facilmente. La paura di rivelare i suoi difetti come avevano fatto gli adulti lo spingeva a rivelarne ancora di più... Le cose potevano quindi finire in un solo modo.\nIn realtà... Nella maggior parte delle storie, i protagonisti hanno bisogno solamente di più pazienza.\nDa quanto tempo sapevi che sarebbe successo?\nDa quando mi ha chiesto la conchiglia, immagino.\nQuando voleva la conchiglia?\nLa conchiglia non è niente, è solo un giocattolo che abbiamo trovato sulla spiaggia. Prima o poi l'avrebbe gettata via, quella o la sua lama rotta. Portarle entrambe lo avrebbe solo rallentato.\nA un certo punto, tra il ragazzo e la ragazza spuntarono due mani che stringevano una conchiglia. Il loro proprietario si fece avanti e mise la conchiglia nelle mani del ragazzo.\nIl ragazzo abbassò lo sguardo e vide dei segni rossi sui palmi sotto la conchiglia, probabilmente dovuti all'uso di qualche corda ruvida.\nAllora cosa farai?, gli chiese la ragazza con gli occhiali.\nIl ragazzo si avvicinò la conchiglia alle labbra e provò a soffiarci dentro come aveva visto fare nei libri illustrati. Ma, anziché un suono nitido, ne uscì solo un buffo soffio d'aria.\nPoi la portò all'orecchio e ascoltando, udì il suono delle onde.\nCostruiremo qui una città, e la trasformeremo in un Elisio per ragazzi e ragazze. D'ora in poi nessuno monopolizzerà la conchiglia, perché appartiene a tutti noi. Chiunque potrà tenerla in mano e dire quello che pensa.\nMa un giorno anche noi cresceremo, e diventeremo gli adulti che non vogliamo essere.\nNon preoccuparti, va bene così. C'è sempre un domani, e ci saranno sempre altri ragazzini. Se non gli piacerà chi siamo diventati, potranno distruggere il nostro mondo con le loro mani.\nUn ragazzo di bassa statura e senza pretese. Ed è anche piuttosto intelligente.\nGettò la lama ammaccata tra le onde,\ne posò la conchiglia tra i bambini."
          }
        ]
      }
    ]
  }
}