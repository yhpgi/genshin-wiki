{
  "epId": 7511,
  "name": "La fine di Rangi Nui",
  "iconUrl": "https://act-webstatic.hoyoverse.com/event-static-hoyowiki-admin/2025/03/17/7cac8b2bcb14e4681d05bbbab43ec87a_5946124553699694783.png",
  "menuId": 12,
  "menuName": "Libri",
  "version": 1744756019,
  "components": {
    "baseInfo": [
      {
        "key": "Nome",
        "value": [
          {
            "type": "RichText",
            "text": "La fine di Rangi Nui"
          }
        ]
      }
    ],
    "body": [
      {
        "title": "La fine di Rangi Nui",
        "desc": [
          {
            "type": "RichText",
            "text": "La fine di Rangi Nui è il luogo in cui nasco.\nOgnora che la natia patria rimembro,\ndi rosa tinge Rangi Nui dell'aurora la luce.\nGuardo Waiata, ove sgorga la scrosciante canzone.\nAmmiro Te Pahau, la valle dal vento blandita.\nContemplo Poheka, dell'abbondanza la terra.\nTale è dei miei avi la patria.\nTale è la fine di Rangi Nui.\nI passi volgerò verso la mia nativa terra.\nLa ventesima notte, quando delle anguille la danza principia,\ndalle pianure di Ohauiti partirò, ove gentile il vento le colline lambisce.\nFino alla cascata, ove gli squali guizzano, e ai banchi di pesci a pel d'acqua.\nFino a Titiwha, tra i suoi fulgidi e radiosi recessi.\nScalerò il monte baciato dal globo solare,\nper far visita al dormiente padrone del monte e del fiume;\ne all'antica dimora degli obliti pigmei;\nper poi scendere fino alle profondità della valle.\nFino a Te Tahutama, ove i pesci luminescenti si radunano.\nFino ad Aka-aka, ove piccole e bizzarre le piante si radicano.\nFino a Mahinini, ove le oscure acque, dolci ma ineluttabili, scorrono.\nE fino alla buia Uropi, nelle profondità della foresta...\nOh-ho! Oh-ho!\nQuelle distanti terre lontane, dei miei avi la patria,\nvennero rovesciate, distrutte da violenze e calamità, tra monti che s'abbattono e incendi che divampano...\nI miei antenati, da pace e prosperità, vennero scaraventati in esilio e povertà.\nPer loro piange il cuore mio, per la loro sventurata sorte addolorato.\nCome fiamma inestinguibile, che sul fondo delle sorgenti infuria, di profondo rancore e inconsolabile mestizia colma!\nIl mio sospirante viaggio sarà lungo e interminabile.\nFinché non giungerò a quegli screziati campi verdi, che i miei antenati chiamavano Kahotea.\nE come i draghi antichi, tra i monti mi librerò, lì ove i canti riecheggiano...\nLì ove i perduti emissari del firmamento ersero un'aurea città di pietra,\nche dalla celeste e furiosa fiamma venne distrutta, in risposta all'ira dell'antico sovrano.\nOh-ho! Oh-ho!\nCosì vago per Poheka, dell'abbondanza la terra.\nLì ove, dicono gli avi, Rangi Nui tra cielo e terra s'ergeva.\nPoiché egli era saggio e parlava al cielo, un prode sulla terra.\nQuando l'alma sua al sole nascente tornò, il cielo stesso divenne Rangi Nui.\nPoi, lasciata la terra dell'abbondanza, verso quella costa lontana m'incamminerò,\ne sulla sua riva, di viticci cosparsa, il mio viaggio concluderò.\nUna volta scalai il solitario e desolato vulcano,\ncon sorgenti termali a perdita d'occhio.\nL'altra sponda delle correnti oscure raggiungerò,\nper cercare il traghettatore, con la sua piroga e una corona di dorate piume.\nE, quando infine potrò ammirare quel diadema d'auro sfolgorante,\npotrò ricongiungermi con la mia gente nel giardino di Hairinei,\nlì ove nacque il dimenticato sovrano degli umani.\nE radunerò la mia tribù e i miei compagni, e insieme in quei luoghi vivremo."
          }
        ]
      }
    ]
  }
}