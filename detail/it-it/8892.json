{
  "epId": 8892,
  "name": "Taccuino conchiglia",
  "desc": "Un taccuino compilato da Paimon che contiene una raccolta di appunti ottenuti dai giovani membri della Banda della Conchiglia.",
  "iconUrl": "https://act-webstatic.hoyoverse.com/event-static-hoyowiki-admin/2025/09/01/8d5184a66815234e47b9b1b33abdc8ef_8882434788191588596.png",
  "menuId": 9,
  "menuName": "Risorse di Teyvat",
  "version": 0,
  "components": {
    "textualResearch": [
      {
        "desc": [
          {
            "type": "RichText",
            "text": "Mostro meccanico gigante\nDalle tonalità prevalentemente del bianco e del grigio, questa macchina è in grado di cambiare forma in maniera versatile. Si illumina quando è attiva e può sferrare una varietà di attacchi. Si dice che il suo vero nome sia \"Automa della Fonte segreta: Dispositivo di configurazione\", e che non si tratti di una creazione di Natlan, bensì di una reliquia risalente a tempi più antichi.\nI motivi sul suo involucro esterno sono piuttosto familiari, ho visto reliquie con un stile analogo a Nod-Krai. Forse la piccola isola su cui abitiamo è come una grande nave: un tempo era collegata a Natlan, ma poi è stata trascinata a nord da una gigantesca creatura marina che ha usato le sue pinne, i suoi artigli, o i suoi tentacoli... o qualcosa del genere, il che potrebbe spiegare la minuscola area in cui sono presenti oggetti simili.\n(Katya non deve saperne niente, ok? Quando tornerò, quando starai un po' meglio, andremo sull'isola dei Discendenti della Luna gelata e metteremo a confronto le reliquie del posto con le fotografie che ho scattato di questo dispositivo gigantesco. Vedremo se ci sono delle corrispondenze... E, naturalmente, dovremo trovare un buon alibi da fornire a Katya, va bene?)\nStatua del centauro gigante\nUna scultura di pietra conosciuta come Golem legatus. Dalla postura fiera, brandisce uno scudo nella mano sinistra e una spada in quella destra, simile a un'opera d'arte incompiuta, abbandonata in un antico castello, che ha preso improvvisamente vita. Questo individuo (o questa cosa?) calpesta il suo piedistallo sollevando un polverone di detriti, ma aspetta che la polvere si sia depositata a terra prima di cominciare ad attaccare, rivelandosi un avversario onorevole. Anche le sue mosse sono molto diverse da quelle di un normale mostro meccanico. Talvolta puoi quasi immaginarlo mentre ordina la carica come un comandante militare, e agli altri sembra che stia suonando una melodia. Non ho orecchio per la musica ma, anche se quella melodia celasse un qualche significato recondito, non riuscirei comunque a sentirla.\nHo sentito dire che alcune rovine sommerse di Remuria giacciono in regioni marine ancora più profonde. Anche se non le ho visitate, ho raccolto un discreto numero di leggende e di testi relativi, e dovrò trovare il tempo per incaricare una carovana di mercanti di farteli avere. So che hai sempre amato le storie di questi antichi regni, e spero che ti piaceranno.\nSfera d'acqua gigante\nIl Tulpa di Hydro è una creatura umanoide formata dalla coalescenza dell'acqua. Non ha né coda né gambe, ed è molto diverso dagli altri spiriti d'acqua pura delle storie di Katya, ma ha gli arti posteriori e la testa simili a quelli degli umani, mentre quest'ultima e le articolazioni sono ricoperti da una corazza bianca e blu che ricorda un'armatura. In combattimento, queste creature evocano delle piccole sfere d'acqua, versioni in miniatura di sé stesse, che talvolta inghiottiscono per aumentare la propria forza.\nHo sentito dire che le acque di Fontaine sono molto speciali, ed è per questo che vi nascono delle Oceanidi in grado di esprimersi nella nostra lingua. Ma pare che i Tulpa di Hydro non sappiano (o non vogliano) parlare. O forse siamo noi che non riusciamo a capirli...\nGranchio gigante\nUn granchio gigante soprannominato \"Imperatore del Fuoco e del Ferro\". La leggenda narra che sia un Granchio corazzato, e che cerchi abitualmente delle conchiglie da \"indossare\" come armatura man mano che cresce. Inoltre si dice che, se non viene fermato, potrebbe crescere in eterno, fino a raggiungere dimensioni tali per cui potrebbe tranquillamente usare il Palais Mermonia (la struttura più grande della Città di Fontaine, ove ogni edificio è enorme!) come conchiglia.\nMa sembra che qualcuno di nome Basil Elton l'abbia sconfitto in un momento successivo, il che spiegherebbe perché il suo processo di crescita si sia interrotto. A ogni modo, credo sia già abbastanza grande così. Se dovessi decidere quale creatura sia più grande tra questo essere corazzato e la bestia delle profondità marine, punterei su quest'ultima, considerando che potrebbe trascinare un'intera isola (supponendo che la mia ipotesi sulla deriva della mia isola sia corretta, ovviamente)!"
          }
        ]
      },
      {
        "desc": [
          {
            "type": "RichText",
            "text": "Nonno Moley e la sua famiglia vivevano in una caverna nelle profondità della Valle di Moley. Quella caverna era umida e odorava delle radici dei vecchi alberi. Prima che i \"giganti\" portassero il loro metallo nella valle, la loro vita era stata piacevole e tranquilla. Ma ora, la famiglia Moley lasciava la caverna per andare alla ricerca di cibo o per giocare con le Lucciole lunari solo quando scendeva la notte e i giganti se n'erano andati.\nLa Piccola Moley amava la luna ancor più delle Baccalakka e delle Lucciole lunari. La luna sulla Valle di Moley brillava come un grosso piatto bianco nel cielo (Jurva diceva che le Talpe fiutatrici avevano una vista piuttosto limitata, ma un olfatto eccezionale e un udito straordinario. Forse la Piccola Moley era in grado di fiutare la luna da molto lontano... Che fosse profumata come la più dolce delle Baccalakka...?) Nelle notti in cui la luna era particolarmente luminosa, la Piccola Moley riusciva a vedere alcune Talpe senz'ombra vagare sotto il chiaro di luna come fumo nel vento. Sebbene le parlassero, non le permettevano di unirsi a loro, forse perché lei aveva ancora un'ombra. La Piccola Moley aveva sentito dire che alcuni gruppi misteriosi hanno le loro regole segrete (come le Manivuote), per cui forse doveva essere presentata da una Talpa senz'ombra o completare una sorta di rituale arcano per poter essere ammessa tra loro.\nMa anche solo ascoltare le loro storie era coinvolgente. Una delle Talpe fiutatrici veniva da molto lontano. Sembrava non avere fissa dimora, per cui poteva fare di qualsiasi luogo la sua casa. Diceva di essere stata su montagne innevate e di aver attraversato deserti di sabbia, scalato vette rocciose e camminato sul fondo degli oceani. \"Ci sono delle Baccalakka fresche da quelle parti?\", chiese una delle talpe locali. \"Non credo, ma lì hanno molte altre prelibatezze\", rispose la Talpa fiutatrice. Sentendo questa risposta, la talpa del posto aggrottò le sopracciglia: era palese che aveva un debole per le Baccalakka.\nAnche alla Piccola Moley piacevano molto le Baccalakka, ma era comunque curiosa di sapere se le sarebbero piaciute anche le altre prelibatezze di cui aveva parlato la Talpa senz'ombra. Così, una volta partì da sola all'avventura, scavando a lungo nel terreno fino a raggiungere un luogo pieno di giganti. Era notte e c'erano così tanti rumori e luci che riuscì a malapena a seguire la direzione della luna. Fiutò molti odori, ma la maggior parte di essi era sgradevole. Alla fine seguì l'odore delle Baccalakka fino a sbucare in un posto con tantissimi frutti, tra cui molti che non aveva mai visto prima. Il loro profumo era delizioso e sperava di poterne prenderne un po', ma quel giorno la fortuna non fu dalla sua parte. A volte le cose vanno semplicemente così.\nAl suo ritorno nella Valle di Moley, la Piccola Moley scoprì che tutti erano stati in pensiero per lei. Rimasero scioccati nel sapere che aveva viaggiato così lontano. La vita nella Valle di Moley non era forse perfetta? Perché mai avrebbe voluto andarsene? Così, la Piccola Moley raccontò loro ciò che aveva sentito dire dalle Talpe senz'ombra. \"Come fanno delle talpe a non avere un'ombra? Devi aver sognato, tutto qui\", disse suo fratello Piccolo Moley in preda allo sconcerto. Non approvava che la sua sorellina lasciasse la valle, così come tutti gli altri. Dopotutto, per loro era impossibile che ci fosse un frutto più buono delle Baccalakka fresche.\nSe la prossima volta che la luna avesse brillato non avesse visto le Talpe senz'ombra, avrebbe accettato che si era trattato soltanto d'un sogno. Dopotutto, la Piccola Moley era soddisfatta della vita nella Valle di Moley. Ma quell'enorme piatto bianco comparve nel cielo ancora una volta, e così anche le Talpe senz'ombra con le loro conversazioni della volta precedente. Dato che non era un sogno, doveva trattarsi della guida della luna. La Piccola Moley ne fu molto felice. Sotto quella luna splendente, partì nuovamente da sola, lasciando dietro di sé la Valle di Moley. Stavolta, però, senza sapere quando sarebbe tornata. Forse avrebbe trovato qualcosa di ancora più delizioso delle Baccalakka fresche sulle montagne innevate, nei deserti di sabbia o in qualsiasi altro luogo in cui fosse finita."
          }
        ]
      },
      {
        "desc": [
          {
            "type": "RichText",
            "text": "Lo Tsar Granchio vive proprio accanto a quei tipi strambi, gli Eredi della Luna gelata. Si dice che abbia una centina d'anni e, a dirla tutta, come avrebbe potuto essere così grosso, altrimenti? È molto più grande di qualsiasi altro granchio che io abbia mai visto. Anzi, la sua casa non è affatto una conchiglia normale, ma una conchiglia gigante che ricorda una collina, molto più grande di quelle che dipingiamo sulle nostre bandiere. Sembra quasi una piccola fortezza. Stranamente, il muschio pieno di Kuuvahki ci cresce sopra, ed emana una luce simile a quella delle stelle all'interno di una caverna buia. Chissà, forse è la corona dello Tsar Granchio.\nPer questo motivo, è perfettamente sensato che i piccoli granchi nelle vicinanze siano diventati i suoi sudditi. Quei poverini non stanno fermi un momento, trascinando nelle profondità della grotta ogni sorta di cibo, tra cui Baccalakka, pesciolini e altre cose di cui non conosco nemmeno il nome, anziché goderselo seduta stante. Ben due volte li ho visti persino trasportare dei sassolini luccicanti e dei frammenti d'Argento lunare. Che sia la \"tassa\" che devono pagare allo Tsar? Si narra che, ai tempi del Maestro ladro Reed Miller, il governatore inviato da Snezhnaya riscuotesse le tasse in questo modo dagli abitanti di Nasha. Sì, penso che quello che sta succedendo qui sia qualcosa di simile...\nCiò detto, inizio a pensare che allo Tsar Granchio non importi un granché di tutte quelle Baccalakka e del pesce. Proprio ieri, l'ho visto uscire dalla sua tana per un attimo. Si muoveva con estrema lentezza, come se ogni suo passo pesasse quanto una montagna. Ho persino visto i sassolini sul terreno tremare al suo passaggio. Poi un minuscolo granchio è arrivato di corsa, trascinandosi dietro il pesce più triste che abbia mai visto, e si è fermato davanti allo Tsar. Quest'ultimo ha abbassato la testa, l'ha guardato per un attimo e ha agitato una delle sue chele giganti. Il povero granchietto, terrorizzato, ha fatto cadere il pesce e si è dileguato nella sabbia.\nLo Tsar non ha mangiato il pesce. Si è limitato a spostarlo con una chela più piccola, poi è rimasto immobile a fissare il mare, o perlomeno così mi è parso. Secondo me quella di un re dev'essere una vita solitaria. Tutti gli altri granchi hanno paura di lui. Avrà anche una fortezza e una corona, ma non ha nessuno a cui poter stringere la chela, a differenza della Medusa nappina che può comunicare con i suoi tentacoli. (Semyon dice che le meduse comunicano così, quindi immagino che i granchi lo facciano con le loro chele, no?)\nMi chiedo dove abbia trovato quella conchiglia enorme. Forse prima ci viveva un re ancora più grande dello Tsar? E se continua a crescere, avrà bisogno di un palazzo ancora più grande? Ho quasi pensato di portargli delle Baccalakka mature per poterlo guardare più da vicino... Ma forse è meglio di no. Un Maestro ladro non dovrebbe avvicinarsi troppo a un re. Quel tipo di curiosità porta soltanto guai..."
          }
        ]
      },
      {
        "desc": [
          {
            "type": "RichText",
            "text": "Medusa nappina\nUna specie unica di Nod-Krai. Ha un cappello rosa e lunghi tentacoli. Queste meduse si trovano tipicamente nelle acque poco profonde del Bacino Granata, luoghi di caccia perfetti grazie alle maree che determinano un'elevata concentrazione di plancton. Anche dopo che le maree si sono ritirate, queste meduse riescono a muoversi senza fatica sulla terraferma, probabilmente grazie alle loro speciali sacche d'acqua che le mantengono umide, o forse grazie alle ghiandole mucose che ne impediscono la disidratazione. I loro tentacoli sono molto più resistenti di quelli delle meduse normali e sembrano possedere un potere unico, sebbene possa essere efficace solo contro le loro prede. Ho provato a toccarne una con un bastoncino, ma non ha reagito un granché, né ha provato ad attaccarmi (toccare una medusa, ah! Credo che nessuno nella Banda della Conchiglia avrebbe il mio stesso coraggio!) \"Comunicano\" tra loro intrecciando i tentacoli, come se si stessero stringendo la mano o dando un cinque. Questo significa che... i loro movimenti danzanti sono probabilmente una sorta di \"linguaggio unico\". Sebbene siano prive di un cervello, sembrano dotate di una certa intelligenza.\nPurtroppo, pare che quelle maledette strutture dei Fatui abbiano distrutto l'habitat delle Meduse nappine. I macchinari che hanno portato con loro ruggiscono giorno e notte... Non so cosa facciano esattamente quei congegni, ma stanno spazzando via la vita in tutta l'area. Forse le meduse hanno perso la loro fonte di nutrimento, o forse i rumori terribili prodotti da quelle macchine hanno contaminato l'aria, oppure tutt'e due le cose, ma ho visto quelle povere creature collassate sulla spiaggia. Ho cercato di aiutarle, ma... era troppo tardi."
          }
        ]
      }
    ],
    "baseInfo": [
      {
        "key": "Nome",
        "value": [
          {
            "type": "RichText",
            "text": "Taccuino conchiglia"
          }
        ]
      },
      {
        "key": "Tipo",
        "value": [
          {
            "type": "RichText",
            "text": "Oggetto missione"
          }
        ]
      }
    ]
  }
}